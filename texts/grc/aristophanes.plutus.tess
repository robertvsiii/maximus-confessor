<aristoph. plu. 1> ὡς ἀργαλέον πρᾶγμ' ἐστὶν ὦ Ζεῦ καὶ θεοὶ
<aristoph. plu. 2> δοῦλον γενέσθαι παραφρονοῦντος δεσπότου.
<aristoph. plu. 3> ἢν γὰρ τὰ βέλτισθ' ὁ θεράπων λέξας τύχῃ,
<aristoph. plu. 4> δόξῃ δὲ μὴ δρᾶν ταῦτα τῷ κεκτημένῳ,
<aristoph. plu. 5> μετέχειν ἀνάγκη τὸν θεράποντα τῶν κακῶν.
<aristoph. plu. 6> τοῦ σώματος γὰρ οὐκ ἐᾷ τὸν κύριον
<aristoph. plu. 7> κρατεῖν ὁ δαίμων, ἀλλὰ τὸν ἐωνημένον.
<aristoph. plu. 8> καὶ ταῦτα μὲν δὴ ταῦτα. τῷ δὲ Λοξίᾳ,
<aristoph. plu. 9> ὃς θεσπιῳδεῖ τρίποδος ἐκ χρυσηλάτου,
<aristoph. plu. 10> μέμψιν δικαίαν μέμφομαι ταύτην, ὅτι
<aristoph. plu. 11> ἰατρὸς ὢν καὶ μάντις, ὥς φασιν, σοφὸς
<aristoph. plu. 12> μελαγχολῶντ' ἀπέπεμψέ μου τὸν δεσπότην,
<aristoph. plu. 13> ὅστις ἀκολουθεῖ κατόπιν ἀνθρώπου τυφλοῦ,
<aristoph. plu. 14> τοὐναντίον δρῶν ἢ προσῆκ' αὐτῷ ποιεῖν.
<aristoph. plu. 15> οἱ γὰρ βλέποντες τοῖς τυφλοῖς ἡγούμεθα,
<aristoph. plu. 16> οὗτος δ' ἀκολουθεῖ, κἀμὲ προσβιάζεται,
<aristoph. plu. 17> καὶ ταῦτ' ἀποκρινομένῳ τὸ παράπαν οὐδὲ γρῦ.
<aristoph. plu. 18> ἐγὼ μὲν οὖν οὐκ ἔσθ' ὅπως σιγήσομαι,
<aristoph. plu. 19> ἢν μὴ φράσῃς ὅ τι τῷδ' ἀκολουθοῦμέν ποτε
<aristoph. plu. 20> ὦ δέσποτ', ἀλλά σοι παρέξω πράγματα.
<aristoph. plu. 21> οὐ γάρ με τυπτήσεις στέφανον ἔχοντά γε.
<aristoph. plu. 22> μὰ Δί' ἀλλ' ἀφελὼν τὸν στέφανον, ἢν λυπῇς τί με,
<aristoph. plu. 23> ἵνα μᾶλλον ἀλγῇς.   λῆρος: οὐ γὰρ παύσομαι
<aristoph. plu. 24> πρὶν ἂν φράσῃς μοι τίς ποτ' ἐστὶν οὑτοσί:
<aristoph. plu. 25> εὔνους γὰρ ὤν σοι πυνθάνομαι πάνυ σφόδρα.
<aristoph. plu. 26> ἀλλ' οὔ σε κρύψω: τῶν ἐμῶν γὰρ οἰκετῶν
<aristoph. plu. 27> πιστότατον ἡγοῦμαί σε καὶ κλεπτίστατον.
<aristoph. plu. 28> ἐγὼ θεοσεβὴς καὶ δίκαιος ὢν ἀνὴρ
<aristoph. plu. 29> κακῶς ἔπραττον καὶ πένης ἦν:   οἶδά τοι.
<aristoph. plu. 30> ἕτεροι δ' ἐπλούτουν ἱερόσυλοι ῥήτορες
<aristoph. plu. 31> καὶ συκοφάνται καὶ πονηροί:   πείθομαι.
<aristoph. plu. 32> ἐπερησόμενος οὖν ᾠχόμην ὡς τὸν θεόν,
<aristoph. plu. 33> τὸν ἐμὸν μὲν αὐτοῦ τοῦ ταλαιπώρου σχεδὸν
<aristoph. plu. 34> ἤδη νομίζων ἐκτετοξεῦσθαι βίον,
<aristoph. plu. 35> τὸν δ' υἱόν, ὅσπερ ὢν μόνος μοι τυγχάνει,
<aristoph. plu. 36> πευσόμενος εἰ χρὴ μεταβαλόντα τοὺς τρόπους
<aristoph. plu. 37> εἶναι πανοῦργον, ἄδικον, ὑγιὲς μηδὲ ἕν,
<aristoph. plu. 38> ὡς τῷ βίῳ τοῦτ' αὐτὸ νομίσας συμφέρειν.
<aristoph. plu. 39> τί δῆτα Φοῖβος ἔλακεν ἐκ τῶν στεμμάτων;
<aristoph. plu. 40> πεύσει. σαφῶς γὰρ ὁ θεὸς εἶπέ μοι τοδί:
<aristoph. plu. 41> ὅτῳ ξυναντήσαιμι πρῶτον ἐξιών,
<aristoph. plu. 42> ἐκέλευε τούτου μὴ μεθίεσθαί μ' ἔτι,
<aristoph. plu. 43> πείθειν δ' ἐμαυτῷ ξυνακολουθεῖν οἴκαδε.
<aristoph. plu. 44> καὶ τῷ ξυναντᾷς δῆτα πρώτῳ;   τουτῳί.
<aristoph. plu. 45> εἶτ' οὐ ξυνίης τὴν ἐπίνοιαν τοῦ θεοῦ
<aristoph. plu. 46> φράζουσαν ὦ σκαιότατέ σοι σαφέστατα
<aristoph. plu. 47> ἀσκεῖν τὸν υἱὸν τὸν ἐπιχώριον τρόπον;
<aristoph. plu. 48> τῷ τοῦτο κρίνεις;   δῆλον ὁτιὴ καὶ τυφλῷ
<aristoph. plu. 49> γνῶναι δοκεῖ τοῦθ', ὡς σφόδρ' ἐστὶ συμφέρον
<aristoph. plu. 50> τὸ μηδὲν ἀσκεῖν ὑγιὲς ἐν τῷ νῦν χρόνῳ.
<aristoph. plu. 51> οὐκ ἔσθ' ὅπως ὁ χρησμὸς ἐς τοῦτο ῥέπει,
<aristoph. plu. 52> ἀλλ' εἰς ἕτερόν τι μεῖζον. ἢν δ' ἡμῖν φράσῃ
<aristoph. plu. 53> ὅστις ποτ' ἐστὶν οὑτοσὶ καὶ τοῦ χάριν
<aristoph. plu. 54> καὶ τοῦ δεόμενος ἦλθε μετὰ νῷν ἐνθαδί,
<aristoph. plu. 55> πυθοιμεθ' ἂν τὸν χρησμὸν ἡμῶν ὅ τι νοεῖ.
<aristoph. plu. 56> ἄγε δὴ σὺ πότερον σαυτὸν ὅστις εἶ φράσεις,
<aristoph. plu. 57> ἢ τἀπὶ τούτοις δρῶ; λέγειν χρὴ ταχὺ πάνυ.
<aristoph. plu. 58> ἐγὼ μὲν οἰμώζειν λέγω σοι.   μαναθάνεις
<aristoph. plu. 59> ὅς φησιν εἶναι;   σοὶ λέγει τοῦτ', οὐκ ἐμοί:
<aristoph. plu. 60> σκαιῶς γὰρ αὐτοῦ καὶ χαλεπῶς ἐκπυνθάνει.
<aristoph. plu. 61> ἀλλ' εἴ τι χαίρεις ἀνδρὸς εὐόρκου τρόποις,
<aristoph. plu. 62> ἐμοὶ φράσον.   κλάειν ἔγωγέ σοι λέγω.
<aristoph. plu. 63> δέχου τὸν ἄνδρα καὶ τὸν ὄρνιν τοῦ θεοῦ.
<aristoph. plu. 64> οὔ τοι μὰ τὴν Δήμητρα χαιρήσεις ἔτι.
<aristoph. plu. 65> εἰ μὴ φράσεις γάρ—   ἀπό ς' ὀλῶ κακὸν κακῶς.
<aristoph. plu. 66> ὦ τᾶν—   ἀπαλλάχθητον ἀπ' ἐμοῦ.   πώμαλα.
<aristoph. plu. 67> καὶ μὴν ὃ λέγω βέλτιστόν ἐστ' ὦ δέσποτα.
<aristoph. plu. 68> ἀπολῶ τὸν ἄνθρωπον κάκιστα τουτονί.
<aristoph. plu. 69> ἀναθεὶς γὰρ ἐπὶ κρημνόν τιν' αὐτὸν καταλιπων
<aristoph. plu. 70> ἄπειμ', ἵν' ἐκεῖθεν ἐκτραχηλισθῇ πεσών.
<aristoph. plu. 71> ἀλλ' αἶρε ταχέως.   μηδαμῶς.   οὔκουν ἐρεῖς;
<aristoph. plu. 72> ἀλλ' ἢν πύθησθέ μ' ὅστις εἴμ', εὖ οἶδ' ὅτι
<aristoph. plu. 73> κακόν τί μ' ἐργάσεσθε κοὐκ ἀφήσετον.
<aristoph. plu. 74> νὴ τοὺς θεοὺς ἡμεῖς γ', ἐὰν βούλῃ γε σύ.
<aristoph. plu. 75> μέθεσθε νῦν μου πρῶτον.   ἤν, μεθίεμεν.
<aristoph. plu. 76> ἀκούετον δή: δεῖ γὰρ ὡς ἔοικέ με
<aristoph. plu. 77> λέγειν ἃ κρύπτειν ἦν παρεσκευασμένος.
<aristoph. plu. 78> ἐγὼ γάρ εἰμι Πλοῦτος.   ὦ μιαρώτατε
<aristoph. plu. 79> ἀνδρῶν ἁπάντων, εἶτ' ἐσίγας Πλοῦτος ὤν;
<aristoph. plu. 80> σὺ Πλοῦτος, οὕτως ἀθλίως διακείμενος;
<aristoph. plu. 81> ὦ Φοῖβ' ̓́Απολλον καὶ θεοὶ καὶ δαίμονες
<aristoph. plu. 82> καὶ Ζεῦ, τί φῄς; ἐκεῖνος ὄντως εἶ σύ;   ναί.
<aristoph. plu. 83> ἐκεῖνος αὐτός;   αὐτότατος.   πόθεν οὖν φράσον
<aristoph. plu. 84> αὐχμῶν βαδίζεις;   ἐκ Πατροκλέους ἔρχομαι,
<aristoph. plu. 85> ὃς οὐκ ἐλούσατ' ἐξ ὅτουπερ ἐγένετο.
<aristoph. plu. 86> τουτὶ δὲ τὸ κακὸν πῶς ἔπαθες; κάτειπέ μοι.
<aristoph. plu. 87> ὁ Ζεύς με ταῦτ' ἔδρασεν ἀνθρώποις φθονῶν.
<aristoph. plu. 88> ἐγὼ γὰρ ὢν μειράκιον ἠπείλης' ὅτι
<aristoph. plu. 89> ὡς τοὺς δικαίους καὶ σοφοὺς καὶ κοσμίους
<aristoph. plu. 90> μόνους βαδιοίμην: ὁ δέ μ' ἐποίησεν τυφλόν,
<aristoph. plu. 91> ἵνα μὴ διαγιγνώσκοιμι τούτων μηδένα.
<aristoph. plu. 92> οὕτως ἐκεῖνος τοῖσι χρηστοῖσι φθονεῖ.
<aristoph. plu. 93> καὶ μὴν διὰ τοὺς χρηστούς γε τιμᾶται μόνους
<aristoph. plu. 94> καὶ τοὺς δικαίους.   ὁμολογῶ σοι.   φέρε τί οὖν;
<aristoph. plu. 95> εἰ πάλιν ἀναβλέψειας ὥσπερ καὶ πρὸ τοῦ,
<aristoph. plu. 96> φεύγοις ἂν ἤδη τοὺς πονηρούς;   φήμ' ἐγώ.
<aristoph. plu. 97> ὡς τοὺς δικαίους δ' ἂν βαδίζοις;   πάνυ μὲν οὖν:
<aristoph. plu. 98> πολλοῦ γὰρ αὐτοὺς οὐχ ἑόρακά πω χρόνου.
<aristoph. plu. 99> καὶ θαῦμά γ' οὐδέν: οὐδ' ἐγὼ γὰρ ὁ βλέπων.
<aristoph. plu. 100> ἄφετόν με νῦν. ἴστον γὰρ ἤδη τἀπ' ἐμοῦ.
<aristoph. plu. 101> μὰ Δί' ἀλλὰ πολλῷ μᾶλλον ἑξόμεσθά σου.
<aristoph. plu. 102> οὐκ ἠγόρευον ὅτι παρέξειν πράγματα
<aristoph. plu. 103> ἐμέλλετόν μοι;   καὶ σύ γ' ἀντιβολῶ πιθοῦ,
<aristoph. plu. 104> καὶ μή μ' ἀπολίπῃς: οὐ γὰρ εὑρήσεις ἐμοῦ
<aristoph. plu. 105> ζητῶν ἔτ' ἄνδρα τοὺς τρόπους βελτίονα.
<aristoph. plu. 106> μὰ τὸν Δί' οὐ γὰρ ἔστιν ἄλλος πλὴν ἐγώ.
<aristoph. plu. 107> ταυτὶ λέγουσι πάντες: ἡνίκ' ἂν δέ μου
<aristoph. plu. 108> τύχως' ἀληθῶς καὶ γένωνται πλούσιοι,
<aristoph. plu. 109> ἀτεχνῶς ὑπερβάλλουσι τῇ μοχθηρίᾳ.
<aristoph. plu. 110> ἔχει μὲν οὕτως, εἰσὶ δ' οὐ πάντες κακοί.
<aristoph. plu. 111> μὰ Δί' ἀλλ' ἁπαξάπαντες.   οἰμώξει μακρά.
<aristoph. plu. 112> σοὶ δ' ὡς ἂν εἰδῇς ὅσα παρ' ἡμῖν ἢν μένῃς
<aristoph. plu. 113> γενήσετ' ἀγαθά, πρόσεχε τὸν νοῦν ἵνα πύθῃ.
<aristoph. plu. 114> οἶμαι γὰρ οἶμαι, σὺν θεῷ δ' εἰρήσεται,
<aristoph. plu. 115> ταύτης ἀπαλλάξειν σε τῆς ὀφθαλμίας
<aristoph. plu. 116> βλέψαι ποιήσας.   μηδαμῶς τοῦτ' ἐργάσῃ.
<aristoph. plu. 117> οὐ βούλομαι γὰρ πάλιν ἀναβλέψαι.   τί φῄς;
<aristoph. plu. 118> ἅνθρωπος οὗτός ἐστιν ἄθλιος φύσει.
<aristoph. plu. 119> ὁ Ζεὺς † μὲν οὖν εἰδὼς τὰ τούτων μῶρ' ἔμ' εἰ†
<aristoph. plu. 120> πύθοιτ' ἂν ἐπιτρίψειε.   νῦν δ' οὐ τοῦτο δρᾷ,
<aristoph. plu. 121> ὅστις σε προσπταίοντα περινοστεῖν ἐᾷ;
<aristoph. plu. 122> οὐκ οἶδ': ἐγὼ δ' ἐκεῖνον ὀρρωδῶ πάνυ.
<aristoph. plu. 123> ἄληθες ὦ δειλότατε πάντων δαιμόνων;
<aristoph. plu. 124> οἴει γὰρ εἶναι τὴν Διὸς τυραννίδα
<aristoph. plu. 125> καὶ τοὺς κεραυνοὺς ἀξίους τριωβόλου,
<aristoph. plu. 126> ἐὰν ἀναβλέψῃς σὺ κἂν σμικρὸν χρόνον;
<aristoph. plu. 127> ἆ μὴ λέγ' ὦ πόνηρε ταῦτ'.   ἔχ' ἥσυχος.
<aristoph. plu. 128> ἐγὼ γὰρ ἀποδείξω σε τοῦ Διὸς πολὺ
<aristoph. plu. 129> μεῖζον δυνάμενον.   ἐμὲ σύ;   νὴ τὸν οὐρανόν.
<aristoph. plu. 130> αὐτίκα γὰρ ἄρχει διὰ τίν' ὁ Ζεὺς τῶν θεῶν;
<aristoph. plu. 131> διὰ τἀργύριον: πλεῖστον γάρ ἐστ' αὐτῷ.   φέρε
<aristoph. plu. 132> τίς οὖν ὁ παρέχων ἐστὶν αὐτῷ τοῦθ';   ὁδί.
<aristoph. plu. 133> θύουσι δ' αὐτῷ διὰ τίν'; οὐ διὰ τουτονί;
<aristoph. plu. 134> καὶ νὴ Δί' εὔχονταί γε πλουτεῖν ἄντικρυς.
<aristoph. plu. 135> οὔκουν ὅδ' ἐστὶν αἴτιος καὶ ῥᾳδίως
<aristoph. plu. 136> παύσειεν, εἰ βούλοιτο, ταῦτ' ἄν;   ὅτι τί δή;
<aristoph. plu. 137> ὅτι οὐδ' ἂν εἷς θύσειεν ἀνθρώπων ἔτι,
<aristoph. plu. 138> οὐ βοῦν ἄν, οὐχὶ ψαιστόν, οὐκ ἄλλ' οὐδὲ ἕν,
<aristoph. plu. 139> μὴ βουλομένου σοῦ.   πῶς;   ὅπως;
<aristoph. plu. 140> οὐκ ἔσθ' ὅπως
<aristoph. plu. 140> ὠνήσεται δήπουθεν, ἢν σὺ μὴ παρὼν
<aristoph. plu. 141> αὐτὸς διδῷς πἀργύριον: ὥστε τοῦ Διὸς
<aristoph. plu. 142> τὴν δύνομιν, ἢν λυπῇ τι, καταλύσεις μόνος.
<aristoph. plu. 143> τί λέγεις; δι' ἐμὲ θύουσιν αὐτῷ;   φήμ' ἐγώ.
<aristoph. plu. 144> καὶ νὴ Δί' εἴ τί γ' ἔστι λαμπρὸν καὶ καλὸν
<aristoph. plu. 145> ἢ χαρίεν ἀνθρώποισι, διὰ σὲ γίγνεται.
<aristoph. plu. 146> ἅπαντα τῷ πλουτεῖν γάρ ἐσθ' ὑπήκοα.
<aristoph. plu. 147> ἔγωγέ τοι διὰ μικρὸν ἀργυρίδιον
<aristoph. plu. 148> δοῦλος γεγένημαι, διὰ τὸ μὴ πλουτεῖν ἴσως.
<aristoph. plu. 149> καὶ τάς γ' ἑταίρας φασὶ τὰς Κορινθίας,
<aristoph. plu. 150> ὅταν μὲν αὐτάς τις πένης πειρῶν τύχῃ,
<aristoph. plu. 151> οὐδὲ προσέχειν τὸν νοῦν, ἐὰν δὲ πλούσιος,
<aristoph. plu. 152> τὸν πρωκτὸν αὐτὰς εὐθὺς ὡς τοῦτον τρέπειν.
<aristoph. plu. 153> καὶ τούς γε παῖδάς φασι ταὐτὸ τοῦτο δρᾶν
<aristoph. plu. 154> οὐ τῶν ἐραστῶν ἀλλὰ τἀργυρίου χάριν.
<aristoph. plu. 155> οὐ τούς γε χρηστούς, ἀλλὰ τοὺς πόρνους: ἐπεὶ
<aristoph. plu. 156> αἰτοῦσιν οὐκ ἀργύριον οἱ χρηστοί.   τί δαί;
<aristoph. plu. 157> ὁ μὲν ἵππον ἀγαθόν, ὁ δὲ κύνας θηρευτικάς.
<aristoph. plu. 158> αἰσχυνόμενοι γὰρ ἀργύριον αἰτεῖν ἴσως
<aristoph. plu. 159> ὀνόματι περιπέττουσι τὴν μοχθηρίαν.
<aristoph. plu. 160> τέχναι δὲ πᾶσαι διὰ σὲ καὶ σοφίσματα
<aristoph. plu. 161> ἐν τοῖσιν ἀνθρώποισίν ἐσθ' ηὑρημένα.
<aristoph. plu. 162> ὁ μὲν γὰρ ἡμῶν σκυτοτομεῖ καθήμενος:
<aristoph. plu. 163> ἕτερος δὲ χαλκεύει τις, ὁ δὲ τεκταίνεται:
<aristoph. plu. 164> ὁ δὲ χρυσοχοεῖ γε χρυσίον παρὰ σοῦ λαβών:
<aristoph. plu. 165> ὁ δὲ λωποδυτεῖ γε νὴ Δί', ὁ δὲ τοιχωρυχεῖ:
<aristoph. plu. 166> ὁ δὲ γναφεύει γ':   ὁ δέ γε πλύνει κῴδια:
<aristoph. plu. 167> ὁ δὲ βυρσοδεψεῖ γ':   ὁ δέ γε πωλεῖ κρόμμυα:
<aristoph. plu. 168> ὁ δ' ἁλούς γε μοιχὸς διὰ σέ που παρατίλλεται.
<aristoph. plu. 169> οἴμοι τάλας ταυτί μ' ἐλάνθανεν πάλαι.
<aristoph. plu. 170> μέγας δὲ βασιλεὺς οὐχὶ διὰ τοῦτον κομᾷ;
<aristoph. plu. 171> ἐκκλησία δ' οὐχὶ διὰ τοῦτον γίγνεται;
<aristoph. plu. 172> τί δέ; τὰς τριήρεις οὐ σὺ πληροῖς; εἰπέ μοι.
<aristoph. plu. 173> τὸ δ' ἐν Κορίνθῳ ξενικὸν οὐχ οὗτος τρέφει;
<aristoph. plu. 174> ὁ Πάμφιλος δ' οὐχι διὰ τοῦτον κλαύσεται;
<aristoph. plu. 175> ὁ βελονοπώλης δ' οὐχὶ μετὰ τοῦ Παμφίλου;
<aristoph. plu. 176> ̓Αγύρριος δ' οὐχὶ διὰ τοῦτον πέρδεται;
<aristoph. plu. 177> Φιλέψιος δ' οὐχ ἕνεκα σοῦ μύθους λέγει;
<aristoph. plu. 178> ἡ ξυμμαχία δ' οὐ διὰ σὲ τοῖς Αἰγυπτίοις;
<aristoph. plu. 179> ἐρᾷ δὲ Λαὶ̈ς οὐ διὰ σὲ Φιλωνίδου;
<aristoph. plu. 180> ὁ Τιμοθέου δὲ πύργος—   ἐμπέσοι γέ σοι.
<aristoph. plu. 181> τὰ δὲ πράγματ' οὐχὶ διὰ σὲ πάντα πράττεται;
<aristoph. plu. 182> μονώτατος γὰρ εἶ σὺ πάντων αἴτιος
<aristoph. plu. 183> καὶ τῶν κακῶν καὶ τῶν ἀγαθῶν, εὖ ἴσθ' ὅτι.
<aristoph. plu. 184> κρατοῦσι γοῦν κἀν τοῖς πολέμοις ἑκάστοτε,
<aristoph. plu. 185> ἐφ' οἷς οὗτος ἐπικαθέζηται μόνον.
<aristoph. plu. 186> ἐγὼ τοσαῦτα δυνατός εἰμ' εἷς ὢν ποιεῖν;
<aristoph. plu. 187> καὶ ναὶ μὰ Δία τούτων γε πολλῷ πλείονα:
<aristoph. plu. 188> ὥστ' οὐδὲ μεστὸς σοῦ γέγον' οὐδεὶς πώποτε.
<aristoph. plu. 189> τῶν μὲν γὰρ ἄλλων ἐστὶ πάντων πλησμονή,
<aristoph. plu. 190> ἔρωτος   ἄρτων   μουσικῆς   τραγημάτων
<aristoph. plu. 191> τιμῆς   πλακούντων   ἀνδραγαθίας   ἰσχάδων
<aristoph. plu. 192> φιλοτιμίας   μάζης   στρατηγίας   φακῆς:
<aristoph. plu. 193> σοῦ δ' ἐγένετ' οὐδεὶς μεστὸς οὐδεπώποτε.
<aristoph. plu. 194> ἀλλ' ἢν τάλαντά τις λάβῃ τριακαίδεκα,
<aristoph. plu. 195> πολὺ μᾶλλον ἐπιθυμεῖ λαβεῖν ἑκκαίδεκα:
<aristoph. plu. 196> κἂν ταῦτ' ἀνύσηται, τετταράκοντα βούλεται,
<aristoph. plu. 197> ἤ φησιν εἶν ἀβίωτον αὑτῷ τὸν βίον.
<aristoph. plu. 198> εὖ τοι λέγειν ἔμοιγε φαίνεσθον πάνυ:
<aristoph. plu. 199> πλὴν ἓν μόνον δέδοικα.   φράζε τοῦ πέρι;
<aristoph. plu. 200> ὅπως ἐγὼ τὴν δύναμιν ἣν ὑμεῖς φατε
<aristoph. plu. 201> ἔχειν με, ταύτης δεσπότης γενήσομαι.
<aristoph. plu. 202> νὴ τὸν Δί' ἀλλὰ καὶ λέγουσι πάντες ὡς
<aristoph. plu. 203> δειλότατόν ἐσθ' ὁ Πλοῦτος.   ἥκιστ', ἀλλά με
<aristoph. plu. 204> τοιχωρύχος τις διέβαλ'. ἐσδὺς γάρ ποτε
<aristoph. plu. 205> οὐκ εἶχεν ἐς τὴν οἰκίαν οὐδὲν λαβεῖν,
<aristoph. plu. 206> εὑρὼν ἁπαξάπαντα κατακεκλῃμένα:
<aristoph. plu. 207> εἶτ' ὠνόμασέ μου τὴν πρόνοιαν δειλίαν.
<aristoph. plu. 208> μή νυν μελέτω σοι μηδέν: ὡς ἐὰν γένῃ
<aristoph. plu. 209> ἀνὴρ πρόθυμος αὐτὸς ἐς τὰ πράγματα,
<aristoph. plu. 210> βλέποντ' ἀποδείξω ς' ὀξύτερον τοῦ Λυγκέως.
<aristoph. plu. 211> πῶς οὖν δυνήσει τοῦτο δρᾶσαι θνητὸς ὤν;
<aristoph. plu. 212> ἔχω τιν' ἀγαθὴν ἐλπίδ' ἐξ ὧν εἶπέ μοι
<aristoph. plu. 213> ὁ Φοῖβος αὐτὸς Πυθικὴν σείσας δάφνην.
<aristoph. plu. 214> κἀκεῖνος οὖν σύνοιδε ταῦτα;   φήμ' ἐγώ.
<aristoph. plu. 215> ὁρᾶτε.   μὴ φρόντιζε μηδὲν ὦγαθέ.
<aristoph. plu. 216> ἐγὼ γάρ, εὖ τοῦτ' ἴσθι, κεἰ δεῖ μ' ἀποθανεῖν,
<aristoph. plu. 217> αὐτὸς διαπράξω ταῦτα.   κἂν βούλῃ γ', ἐγώ.
<aristoph. plu. 218> πολλοὶ δ' ἔσονται χἄτεροι νῷν ξύμμαχοι,
<aristoph. plu. 219> ὅσοις δικαίοις οὖσιν οὐκ ἦν ἄλφιτα.
<aristoph. plu. 220> παπαῖ πονηρούς γ' εἶπας ἡμῖν συμμάχους.
<aristoph. plu. 221> οὐκ ἤν γε πλουτήσωσιν ἐξ ἀρχῆς πάλιν.
<aristoph. plu. 222> ἀλλ' ἴθι σὺ μὲν ταχέως δραμών—   τί δρῶ; λέγε.
<aristoph. plu. 223> τοὺς ξυγγεώργους κάλεσον, εὑρήσεις δ' ἴσως
<aristoph. plu. 224> ἐν τοῖς ἀγροῖς αὐτοὺς ταλαιπωρουμένους,
<aristoph. plu. 225> ὅπως ἂν ἴσον ἕκαστος ἐνταυθοῖ παρὼν
<aristoph. plu. 226> ἡμῖν μετάσχῃ τοῦδε τοῦ Πλούτου μέρος.
<aristoph. plu. 227> καὶ δὴ βαδίζω: τουτοδὶ τὸ κρεᾴδιον
<aristoph. plu. 228> τῶν ἔνδοθέν τις εἰσενεγκάτω λαβών.
<aristoph. plu. 229> ἐμοὶ μελήσει τοῦτό γ': ἀλλ' ἀνύσας τρέχε.
<aristoph. plu. 230> σὺ δ' ὦ κράτιστε Πλοῦτε πάντων δαιμόνων
<aristoph. plu. 231> εἴσω μετ' ἐμοῦ δεῦρ' εἴσιθ': ἡ γὰρ οἰκία
<aristoph. plu. 232> αὕτη 'στὶν ἣν δεῖ χρημάτων σε τήμερον
<aristoph. plu. 233> μεστὴν ποιῆσαι καὶ δικαίως κἀδίκως.
<aristoph. plu. 234> ἀλλ' ἄχθομαι μὲν εἰσιὼν νὴ τοὺς θεοὺς
<aristoph. plu. 235> εἰς οἰκίαν ἑκάστοτ' ἀλλοτρίαν πάνυ:
<aristoph. plu. 236> ἀγαθὸν γὰρ ἀπέλαυς' οὐδὲν αὐτοῦ πώποτε.
<aristoph. plu. 237> ἢν μὲν γὰρ ὡς φειδωλὸν εἰσελθὼν τύχω,
<aristoph. plu. 238> εὐθὺς κατώρυξέν με κατὰ τῆς γῆς κάτω:
<aristoph. plu. 239> κἄν τις προσέλθῃ χρηστὸς ἄνθρωπος φίλος
<aristoph. plu. 240> αἰτῶν λαβεῖν τι σμικρὸν ἀργυρίδιον,
<aristoph. plu. 241> ἔξαρνός ἐστι μηδ' ἰδεῖν με πώποτε.
<aristoph. plu. 242> ἢν δ' ὡς παραπλῆγ' ἄνθρωπον εἰσελθὼν τύχω,
<aristoph. plu. 243> πόρναισι καὶ κύβοισι παραβεβλημένος
<aristoph. plu. 244> γυμνὸς θύραζ' ἐξέπεσον ἐν ἀκαρεῖ χρόνου.
<aristoph. plu. 245> μετρίου γὰρ ἀνδρὸς οὐκ ἐπέτυχες πώποτε.
<aristoph. plu. 246> ἐγὼ δὲ τούτου τοῦ τρόπου πώς εἰμ' ἀεί,
<aristoph. plu. 247> χαίρω τε γὰρ φειδόμενος ὡς οὐδεὶς ἀνὴρ
<aristoph. plu. 248> πάλιν τ' ἀναλῶν, ἡνίκ' ἂν τούτου δέῃ.
<aristoph. plu. 249> ἀλλ' εἰσίωμεν, ὡς ἰδεῖν σε βούλομαι
<aristoph. plu. 250> καὶ τὴν γυναῖκα καὶ τὸν υἱὸν τὸν μόνον,
<aristoph. plu. 251> ὃν ἑγὼ φιλῶ μάλιστα μετὰ σέ.   πείθομαι.
<aristoph. plu. 252> τί γὰρ ἄν τις οὐχὶ πρὸς σὲ τἀληθῆ λέγοι;
<aristoph. plu. 253> ὦ πολλὰ δὴ τῷ δεσπότῃ ταὐτὸν θύμον φαγόντες,
<aristoph. plu. 254> ἄνδρες φίλοι καὶ δημόται καὶ τοῦ πονεῖν ἐρασταί,
<aristoph. plu. 255> ἴτ' ἐγκονεῖτε σπεύδεθ', ὡς ὁ καιρὸς οὐχὶ μέλλειν,
<aristoph. plu. 256> ἀλλ' ἔστ' ἐπ' αὐτῆς τῆς ἀκμῆς, ᾗ δεῖ παρόντ' ἀμύνειν.
<aristoph. plu. 257> οὔκουν ὁρᾷς ὁρμωμένους ἡμᾶς πάλαι προθύμως,
<aristoph. plu. 258> ὡς εἰκός ἐστιν ἀσθενεῖς γέροντας ἄνδρας ἤδη;
<aristoph. plu. 259> σὺ δ' ἀξιοῖς ἴσως με θεῖν, πρὶν ταῦτα καὶ φράσαι μοι
<aristoph. plu. 260> ὅτου χάριν μ' ὁ δεσπότης ὁ σὸς κέκληκε δῦρο.
<aristoph. plu. 261> οὔκουν πάλαι δήπου λέγω; σὺ δ' αὐτὸς οὐκ ἀκούεις.
<aristoph. plu. 262> ὁ δεσπότης γάρ φησιν ὑμᾶς ἡδέως ἅπαντας
<aristoph. plu. 263> ψυχροῦ βίου καὶ δυσκόλου ζήσειν ἀπαλλαγέντας.
<aristoph. plu. 264> ἔστιν δὲ δὴ τί καὶ πόθεν τὸ πρᾶγμα τοῦθ' ὅ φησιν;
<aristoph. plu. 265> ἔχων ἀφῖκται δεῦρο πρεσβύτην τιν' ὦ πόνηροι
<aristoph. plu. 266> ῥυπῶντα κυφὸν ἄθλιον ῥυσὸν μαδῶντα νωδόν:
<aristoph. plu. 267> οἶμαι δὲ νὴ τὸν οὐρανὸν καὶ ψωλὸν αὐτὸν εἶναι.
<aristoph. plu. 268> ὦ χρυσὸν ἀγγείλας ἐπῶν πῶς φῄς; πάλιν φράσον μοι.
<aristoph. plu. 269> δηλοῖς γὰρ αὐτὸν σωρὸν ἥκειν χρημάτων ἔχοντα.
<aristoph. plu. 270> πρεσβυτικῶν μὲν οὖν κακῶν ἔγωγ' ἔχοντα σωρόν.
<aristoph. plu. 271> μῶν ἀξιοῖς φενακίσας ἔπειτ' ἀπαλλαγῆναι
<aristoph. plu. 272> ἀζήμοις, καὶ ταῦτ' ἐμοῦ βακτηρίαν ἔχοντος;
<aristoph. plu. 273> πάντως γὰρ ἄνθρωπον φύσει τοιοῦτον ἐς τὰ πάντα
<aristoph. plu. 274> ἡγεῖσθέ μ' εἶναι κοὐδὲν ἂν νομίζεθ' ὑγιὲς εἰπεῖν;
<aristoph. plu. 275> ὡς σεμνὸς οὑπίτριπτος: αἱ κνῆμαι δέ σου βοῶσιν
<aristoph. plu. 276> “ἰοὺ ἰού,” τὰς χοίνικας καὶ τὰς πέδας ποθοῦσαι.
<aristoph. plu. 277> ἐν τῇ σορῷ νυνὶ λαχὸν τὸ γράμμα σου δικάζειν,
<aristoph. plu. 278> σὺ δ' οὐ βαδίζεις, ὁ δὲ Χάρων τὸ ξύμβολον δίδωσιν.
<aristoph. plu. 279> διαρραγείης, ὡς μόθων εἶ καὶ φύσει κόβαλος,
<aristoph. plu. 280> ὅστις φενακίζεις, φράσαι δ' οὔπω τέτληκας ἡμῖν,
<aristoph. plu. 281> οἳ πολλὰ μοχθήσαντες οὐκ οὔσης σχολῆς προθύμως
<aristoph. plu. 282> δεῦρ' ἤλθομεν, πολλῶν θύμων ῥίζας διεκπερῶντες.
<aristoph. plu. 283> ἀλλ' οὐκέτ' ἂν κρύψαιμι. τὸν Πλοῦτον γὰρ ὦνδρες ἥκει
<aristoph. plu. 285> ἄγων ὁ δεσπότης, ὃς ὑμᾶς πλουσίους ποιήσει.
<aristoph. plu. 286> ὄντως γὰρ ἔστι πλουσίοις ἡμῖν ἅπασιν εἶναι;
<aristoph. plu. 287> νὴ τοὺς θεοὺς Μίδαις μὲν οὖν, ἢν ὦτ' ὄνου λάβητε.
<aristoph. plu. 288> ὡς ἥδομαι καὶ τέρπομαι καὶ βούλομαι χορεῦσαι
<aristoph. plu. 289> ὑφ' ἡδονῆς, εἴπερ λέγεις ὄντως σὺ ταῦτ' ἀληθῆ.
<aristoph. plu. 290> καὶ μὴν ἐγὼ βουλήσομαι θρεττανελὸ τὸν Κύκλωπα
<aristoph. plu. 291> μιμούμενος καὶ τοῖν ποδοῖν ὡδὶ παρενσαλεύων
<aristoph. plu. 292> ὑμᾶς ἄγειν. ἀλλ' εἶα τέκεα θαμίν' ἐπαναβοῶντες
<aristoph. plu. 293> βληχώμενοί τε προβατίων
<aristoph. plu. 294> αἰγῶν τε κιναβρώντων μέλη
<aristoph. plu. 295> ἕπεσθ' ἀπεψωλημένοι: τράγοι δ' ἀκρατιεῖσθε.
<aristoph. plu. 296> ἡμεῖς δέ γ' αὖ ζητήσομεν θρεττανελὸ τὸν Κύκλωπα
<aristoph. plu. 297> βληχώμενοι, σὲ τουτονὶ πεινῶντα καταλαβόντες,
<aristoph. plu. 298> πήραν ἔχοντα λάχανά τ' ἄγρια δροσερά, κραιπαλῶντα
<aristoph. plu. 299> ἡγούμενον τοῖς προβατίοις,
<aristoph. plu. 300> εἰκῇ δὲ καταδαρθόντα που
<aristoph. plu. 301> μέγαν λαβόντες ἡμμένον σφηκίσκον ἐκτυφλῶσαι.
<aristoph. plu. 302> ἐγὼ δὲ τὴν Κίρκην γε τὴν τὰ φάρμακ' ἀνακυκῶσαν,
<aristoph. plu. 303> ἣ τοὺς ἑταίρους τοῦ Φιλωνίδου ποτ' ἐν Κορίνθῳ
<aristoph. plu. 304> ἔπεισεν ὡς ὄντας κάπρους
<aristoph. plu. 305> μεμαγμένον σκῶρ ἐσθίειν, αὐτὴ δ' ἔματτεν αὐτοῖς,
<aristoph. plu. 306> μιμήσομαι πάντας τρόπους:
<aristoph. plu. 307> ὑμεῖς δὲ γρυλίζοντες ὑπὸ φιληδίας
<aristoph. plu. 308> ἕπεσθε μητρὶ χοῖροι.
<aristoph. plu. 309> οὐκοῦν σε τὴν Κίρκην γε τὴν τὰ φάρμακ' ἀνακυκῶσαν
<aristoph. plu. 310> καὶ μαγγανεύουσαν μολύνουσάν τε τοὺς ἑταίρους
<aristoph. plu. 311> λαβόντες ὑπὸ φιληδίας
<aristoph. plu. 312> τὸν Λαρτίου μιμούμενοι τῶν ὄρχεων κρεμῶμεν,
<aristoph. plu. 313> μινθώσομέν θ' ὥσπερ τράγου
<aristoph. plu. 314> τὴν ῥῖνα: σὺ δ' ̓Αρίστυλλος ὑποχάσκων ἐρεῖς,
<aristoph. plu. 315> ἕπεσθε μητρὶ χοῖροι.
<aristoph. plu. 316> ἀλλ' εἶα νῦν τῶν σκωμμάτων ἀπαλλαγέντες ἤδη
<aristoph. plu. 317> ὑμεῖς ἐπ' ἄλλ' εἶδος τρέπεσθ',
<aristoph. plu. 318> ἐγὼ δ' ἰὼν ἤδη λάθρᾳ
<aristoph. plu. 319> βουλήσομαι τοῦ δεσπότου
<aristoph. plu. 320> λαβών τιν' ἄρτον καὶ κρέας
<aristoph. plu. 321> μασώμενος τὸ λοιπὸν οὕτω τῷ κόπῳ ξυνεῖναι. Χοροῦ
<aristoph. plu. 322> χαίρειν μὲν ὑμᾶς ἐστιν ὦνδρες δημόται
<aristoph. plu. 323> ἀρχαῖον ἤδη προσαγορεύειν καὶ σαπρόν:
<aristoph. plu. 324> ἀσπάζομαι δ' ὁτιὴ προθύμως ἥκετε
<aristoph. plu. 325> καὶ συντεταμένως κοὐ κατεβλακευμένως.
<aristoph. plu. 326> ὅπως δέ μοι καὶ τἄλλα συμπαραστάται
<aristoph. plu. 327> ἔσεσθε καὶ σωτῆρες ὄντως τοῦ θεοῦ.
<aristoph. plu. 328> θάρρει: βλέπειν γὰρ ἄντικρυς δόξεις μ' ̓́Αρη.
<aristoph. plu. 329> δεινὸν γὰρ εἰ τριωβόλου μὲν οὕνεκα
<aristoph. plu. 330> ὠστιζόμεσθ' ἑκάστοτ' ἐν τἠκκλησίᾳ,
<aristoph. plu. 331> αὐτὸν δὲ τὸν Πλοῦτον παρείην τῳ λαβεῖν.
<aristoph. plu. 332> καὶ μὴν ὁρῶ καὶ Βλεψίδημον τουτονὶ
<aristoph. plu. 333> προσιόντα: δῆλος δ' ἐστὶν ὅτι τοῦ πράγματος
<aristoph. plu. 334> ἀκήκοέν τι τῇ βαδίσει καὶ τῷ τάχει.
<aristoph. plu. 335> τί ἂν οὖν τὸ πρᾶγμ' εἴη; πόθεν καὶ τίνι τρόπῳ
<aristoph. plu. 336> Χρεμύλος πεπλούτηκ' ἐξαπίνης; οὐ πείθομαι.
<aristoph. plu. 337> καίτοι λόγος γ' ἦν νὴ τὸν ̔Ηρακλέα πολὺς
<aristoph. plu. 338> ἐπὶ τοῖσι κουρείοισι τῶν καθημένων,
<aristoph. plu. 339> ὡς ἐξαπίνης ἀνὴρ γεγένηται πλούσιος.
<aristoph. plu. 340> ἔστιν δέ μοι τοῦτ' αὐτὸ θαυμάσιον, ὅπως
<aristoph. plu. 341> χρηστόν τι πράττων τοὺς φίλους μεταπέμπεται.
<aristoph. plu. 342> οὔκουν ἐπιχώριόν γε πρᾶγμ' ἐργάζεται.
<aristoph. plu. 343> ἀλλ' οὐδὲν ἀποκρύψας ἐρῶ: νὴ τοὺς θεοὺς
<aristoph. plu. 344> ὦ Βλεψίδημ' ἄμεινον ἢ χθὲς πράττομεν,
<aristoph. plu. 345> ὥστε μετέχειν ἔξεστιν: εἶ γὰρ τῶν φίλων.
<aristoph. plu. 346> γέγονας δ' ἀληθῶς, ὡς λέγουσι, πλούσιος;
<aristoph. plu. 347> ἔσομαι μὲν οὖν αὐτίκα μάλ', ἢν θεὸς θέλῃ.
<aristoph. plu. 348> ἔνι γάρ τις ἔνι κίνδυνος ἐν τῷ πράγματι.
<aristoph. plu. 349> ποῖός τις;   οἷος;   λέγ' ἀνύσας ὅ τι φῄς ποτε.
<aristoph. plu. 350> ἢν μὲν κατορθώσωμεν, εὖ πράττειν ἀεί:
<aristoph. plu. 351> ἢν δὲ σφαλῶμεν, ἐπιτετρῖφθαι τὸ παράπαν.
<aristoph. plu. 352> τουτὶ πονηρὸν φαίνεται τὸ φορτίον
<aristoph. plu. 353> καί μ' οὐκ ἀρέσκει. τό τε γὰρ ἐξαίφνης ἄγαν
<aristoph. plu. 354> οὕτως ὑπερπλουτεῖν τό τ' αὖ δεδοικέναι
<aristoph. plu. 355> πρὸς ἀνδρὸς οὐδὲν ὑγιές ἐστ' εἰργασμένου.
<aristoph. plu. 356> πῶς οὐδὲν ὑγιές;   εἴ τι κεκλοφὼς νὴ Δία
<aristoph. plu. 357> ἐκεῖθεν ἥκεις ἀργύριον ἢ χρυσίον
<aristoph. plu. 358> παρὰ τοῦ θεοῦ, κἄπειτ' ἴσως σοι μεταμέλει.
<aristoph. plu. 359> ̓́Απολλον ἀποτρόπαιε μὰ Δί' ἐγὼ μὲν οὔ.
<aristoph. plu. 360> παῦσαι φλυαρῶν ὦγάθ': οῖδα γὰρ σαφῶς.
<aristoph. plu. 361> σὺ μηδὲν εἰς ἔμ' ὑπονόει τοιουτονί.
<aristoph. plu. 362> φεῦ,
<aristoph. plu. 363> ὡς οὐδὲν ἀτεχνῶς ὑγιές ἐστιν οὐδενός,
<aristoph. plu. 364> ἀλλ' εἰσὶ τοῦ κέρδους ἅπαντες ἥττονες.
<aristoph. plu. 365> οὔ τοι μὰ τὴν Δήμητρ' ὑγιαίνειν μοι δοκεῖς.
<aristoph. plu. 365> ὡς πολὺ μεθέστηχ' ὧν πρότερον εἶχεν τρόπων.
<aristoph. plu. 366> μελαγχολᾷς ὦνθρωπε νὴ τὸν οὐρανόν.
<aristoph. plu. 367> ἀλλ' οὐδὲ τὸ βλέμμ' αὐτὸ κατὰ χώραν ἔχει,
<aristoph. plu. 368> ἀλλ' ἐστὶν ἐπίδηλόν τι πεπανουργηκότι.
<aristoph. plu. 369> σὺ μὲν οἶδ' ὃ κρώζεις: ὡς ἐμοῦ τι κεκλοφότος
<aristoph. plu. 370> ζητεῖς μεταλαβεῖν.   μεταλαβεῖν ζητῶ; τίνος;
<aristoph. plu. 371> τὸ δ' ἐστὶν οὐ τοιοῦτον ἀλλ' ἑτέρως ἔχον.
<aristoph. plu. 372> μῶν οὐ κέκλοφας ἀλλ' ἥρπακας;   κακοδαιμονᾷς.
<aristoph. plu. 373> ἀλλ' οὐδὲ μὴν ἀπεστέρηκάς γ' οὐδένα;
<aristoph. plu. 374> ου' δῆτ' ἔγωγ'.   ὦ ̔Ηράκλεις, φέρε ποῖ τις ἂν
<aristoph. plu. 375> τράποιτο; τἀληθὲς γὰρ οὐκ ἐθέλει φράσαι.
<aristoph. plu. 376> κατηγορεῖς γὰρ πρὶν μαθεῖν τὸ πρᾶγμά μου.
<aristoph. plu. 377> ὦ τᾶν ἐγώ τοι τοῦτ' ἀπὸ σμικροῦ πάνυ
<aristoph. plu. 378> ἐθέλω διαπρᾶξαι πρὶν πυθέσθαι τὴν πόλιν,
<aristoph. plu. 379> τὸ στόμ' ἐπιβύσας κέρμασιν τῶν ῥητόρων.
<aristoph. plu. 380> καὶ μὴν φίλως γ' ἄν μοι δοκεῖς νὴ τοὺς θεοὺς
<aristoph. plu. 381> τρεῖς μνᾶς ἀναλώσας λογίσασθαι δώδεκα.
<aristoph. plu. 382> ὁρῶ τιν' ἐπὶ τοῦ βήματος καθεδούμενον
<aristoph. plu. 383> ἱκετηρίαν ἔχοντα μετὰ τῶν παιδίων
<aristoph. plu. 384> καὶ τῆς γυναικός, κου' διοίσοντ' ἄντικρυς
<aristoph. plu. 385> τῶν ̔Ηρακλειδῶν οὐδ' ὁτιοῦν τῶν Παμφίλου.
<aristoph. plu. 386> οὒκ ὦ κακόδαιμον, ἀλλὰ τοὺς χρηστοὺς μόνους
<aristoph. plu. 387> ἔγωγε καὶ τοὺς δεξιοὺς καὶ σώφρονας
<aristoph. plu. 388> ἀπαρτὶ πλουτῆσαι ποιήσω.   τί σὺ λέγεις;
<aristoph. plu. 389> οὕτω πάνυ πολλὰ κέκλοφας;   οἴμοι τῶν κακῶν,
<aristoph. plu. 390> ἀπολεῖς.   σὺ μὲν οὖν σεαυτόν, ὥς γ' ἐμοὶ δοκεῖς.
<aristoph. plu. 391> ου' δῆτ', ἐπεὶ τὸν Πλοῦτον ὦ μόχθηρε σὺ
<aristoph. plu. 392> ἔχω.   σὺ Πλοῦτον; ποῖον;   αὐτὸν τὸν θεόν.
<aristoph. plu. 393> καὶ ποῦ 'στιν;   ἔνδον.   ποῦ;   παρ'
<aristoph. plu. 394> ἐμοί.   παρὰ σοί;   πάνυ.
<aristoph. plu. 395> οὐκ ἐς κόρακας; Πλοῦτος παρὰ σοί;   νὴ τοὺς θεούς.
<aristoph. plu. 395> λὲγεις ἀληθῆ;   φημί.   πρὸς τῆς ̔Εστίας;
<aristoph. plu. 396> νὴ τὸν Ποσειδῶ.   τὸν θαλάττιον λέγεις;
<aristoph. plu. 397> εἰ δ' ἔστιν ἕτερός τις Ποσειδῶν, τὸν ἕτερον.
<aristoph. plu. 398> εἶτ' οὐ διαπέμπεις καὶ πρὸς ἡμᾶς τοὺς φίλους;
<aristoph. plu. 399> οὐκ ἔστι πω τὰ πράγματ' ἐν τούτῳ.   τί φῄς;
<aristoph. plu. 400> οὐ τῷ μεταδοῦναι;   μὰ Δία. δεῖ γὰρ πρῶτα   τί;
<aristoph. plu. 401> βλέψαι ποιῆσαι νώ—   τίνα βλέψαι; φράσον.
<aristoph. plu. 402> τὸν Πλοῦτον ὥσπερ πρότερον ἑνί γέ τῳ τρόπῳ.
<aristoph. plu. 403> τυφλὸς γὰρ ὄντως ἐστί;   νὴ τὸν οὐρανόν.
<aristoph. plu. 404> οὐκ ἐτὸς ἄρ' ὡς ἔμ' ἦλθεν οὐδεπώποτε.
<aristoph. plu. 405> ἀλλ' ἢν θεοὶ θέλωσι, νῦν ἀφίξεται.
<aristoph. plu. 406> οὔκουν ἰατρὸν εἰσάγειν ἐχρῆν τινά;
<aristoph. plu. 407> τίς δῆτ' ἰατρός ἐστι νῦν ἐν τῇ πόλει;
<aristoph. plu. 408> οὔτε γὰρ ὁ μισθὸς οὐδὲν ἔστ' οὔθ' ἡ τέχνη.
<aristoph. plu. 409> σκοπῶμεν.   ἀλλ' οὐκ ἔστιν.   οὐδ ἐμοὶ δοκεῖ.
<aristoph. plu. 410> μὰ Δί' ἀλλ' ὅπερ πάλαι παρεσκευαζόμην
<aristoph. plu. 411> ἐγώ, κατακλίνειν αὐτὸν εἰς ̓Ασκληπιοῦ
<aristoph. plu. 412> κράτιστόν ἐστι.   πολὺ μὲν οὖν νὴ τοὺς θεούς.
<aristoph. plu. 413> μή νυν διάτριβ' ἀλλ' ἄνυε πράττων ἕν γέ τι.
<aristoph. plu. 414> καὶ δὴ βαδίζω.   σπεῦδέ νυν.   τοῦτ' αὐτὸ δρῶ.
<aristoph. plu. 415> ὦ θερμὸν ἔργον κἀνόσιον καὶ παράνομον
<aristoph. plu. 416> τολμῶντε δρᾶν ἀνθρωπαρίω κακοδαίμονε—
<aristoph. plu. 417> ποῖ ποῖ; τί φεύγετον; οὐ μενεῖτον;   ̔Ηράκλεις.
<aristoph. plu. 418> ἐγὼ γὰρ ὑμᾶς ἐξολῶ κακοὺς κακῶς:
<aristoph. plu. 419> τόλμημα γὰρ τολμᾶτον οὐκ ἀνασχετόν,
<aristoph. plu. 420> ἀλλ' οἷον οὐδεὶς ἄλλος οὐδεπώποτε
<aristoph. plu. 421> οὔτε θεὸς οὔτ' ἄνθρωπος: ὥστ' ἀπολώλατον.
<aristoph. plu. 422> σὺ δ' εἶ τίς; ὠχρὰ μὲν γὰρ εἶναί μοι δοκεῖς.
<aristoph. plu. 423> ἴσως ̓Ερινύς ἐστιν ἐκ τραγῳδίας:
<aristoph. plu. 424> βλέπει γέ τοι μανικόν τι καὶ τραγῳδικόν.
<aristoph. plu. 425> ἀλλ' οὐκ ἔχει γὰρ δᾷδας.   οὐκοῦν κλαύσεται.
<aristoph. plu. 426> ὄιεσθε δ' εἶναι τίνα με;   πανδοκεύτριαν
<aristoph. plu. 427> ἢ λεκιθόπωλιν. οὐ γὰρ ἂν τοσουτονὶ
<aristoph. plu. 428> ἀνέκραγες ἡμῖν οὐδὲν ἠδικημένη.
<aristoph. plu. 429> ἄληθες; οὐ γὰρ δεινότατα δεδράκατον
<aristoph. plu. 430> ζητοῦντες ἐκ πάσης με χώρας ἐκβαλεῖν;
<aristoph. plu. 431> οὔκουν ὑπόλοιπον τὸ βάραθρόν σοι γίγνεται;
<aristoph. plu. 432> ἀλλ' ἥτις εἶ λέγειν ς' ἐχρῆν αὐτίκα μάλα.
<aristoph. plu. 433> ἣ σφὼ ποιήσω τήμερον δοῦναι δίκην
<aristoph. plu. 434> ἀνθ' ὧν ἐμὲ ζητεῖτον ἐνθένδ' ἀφανίσαι.
<aristoph. plu. 435> ἆρ' ἐστὶν ἡ καπηλὶς ἡκ τῶν γειτόνων,
<aristoph. plu. 436> ἣ ταῖς κοτύλαις ἀεί με διαλυμαίνεται;
<aristoph. plu. 437> Πενία μὲν οὖν, ἣ σφῷν ξυνοικῶ πόλλ' ἔτη.
<aristoph. plu. 438> ἄναξ ̓́Απολλον καὶ θεοί, ποῖ τις φύγῃ;
<aristoph. plu. 439> οὗτος τί δρᾷς; ὦ δειλότατον σὺ θηρίον:
<aristoph. plu. 440> οὐ παραμενεῖς;   ἥκιστα πάντων.   οὐ μενεῖς;
<aristoph. plu. 441> ἀλλ' ἄνδρε δύο γυναῖκα φεύγομεν μίαν;
<aristoph. plu. 442> Πενία γάρ ἐστιν ὦ πόνηρ', ἧς οὐδαμοῦ
<aristoph. plu. 443> οὐδὲν πέφυκε ζῷον ἐξωλέστερον.
<aristoph. plu. 444> στῆθ', ἀντιβολῶ σε, στῆθι.   μὰ Δί' ἐγὼ μὲν οὔ.
<aristoph. plu. 445> καὶ μὴν λέγω, δεινότατον ἔργον παρὰ πολὺ
<aristoph. plu. 446> ἔργων ἁπάντων ἐργασόμεθ', εἰ τὸν θεὸν
<aristoph. plu. 447> ἔρημον ἀπολιπόντε ποι φευξούμεθα
<aristoph. plu. 448> τηνδὶ δεδιότε, μηδὲ διαμαχούμεθα.
<aristoph. plu. 449> ποίοις ὅπλοισιν ἢ δυνάμει πεποιθότες;
<aristoph. plu. 450> ποῖον γὰρ οὐ θώρακα, ποίαν δ' ἀσπίδα
<aristoph. plu. 451> οὐκ ἐνέχυρον τίθησιν ἡ μιαρωτάτη;
<aristoph. plu. 452> θάρρει: μόνος γὰρ ὁ θεὸς οὗτος οἶδ' ὅτι
<aristoph. plu. 453> τροπαῖον ἂν στήσαιτο τῶν ταύτης τρόπων.
<aristoph. plu. 454> γρύζειν δὲ καὶ τολμᾶτον ὦ καθάρματε,
<aristoph. plu. 455> ἐπ' αὐτοφώρῳ δεινὰ δρῶντ' εἰλημμένω;
<aristoph. plu. 456> σὺ δ' ὦ κάκιστ' ἀπολουμένη τί λοιδορεῖ
<aristoph. plu. 457> ἡμῖν προσελθοῦς' οὐδ' ὁτιοῦν ἀδικουμένη;
<aristoph. plu. 458> οὐδὲν γὰρ ὦ πρὸς τῶν θεῶν νομίζετε
<aristoph. plu. 459> ἀδικεῖν με τὸν Πλοῦτον ποιεῖν πειρωμένω
<aristoph. plu. 460> βλέψαι πάλιν;   τί οὖν ἀδικοῦμεν τοῦτό σε,
<aristoph. plu. 461> εἰ πᾶσιν ἀνθρώποισιν ἐκπορίζομεν
<aristoph. plu. 462> ἀγαθόν;   τί δ' ἂν ὑμεῖς ἀγαθὸν ἐξεύροιθ';   ὅ τι;
<aristoph. plu. 463> σὲ πρῶτον ἐκβαλόντες ἐκ τῆς ̔Ελλάδος.
<aristoph. plu. 464> ἔμ' ἐκβαλόντες; καὶ τί ἂν νομίζετον
<aristoph. plu. 465> κακὸν ἐργάσασθαι μεῖζον ἀνθρώπους;   ὅ τι;
<aristoph. plu. 466> εἰ τοῦτο δρᾶν μέλλοντες ἐπιλαθοίμεθα.
<aristoph. plu. 467> καὶ μὴν περὶ τούτου σφῷν ἐθέλω δοῦναι λόγον
<aristoph. plu. 468> τὸ πρῶτον αὐτοῦ: κἂν μὲν ἀποφήνω μόνην
<aristoph. plu. 469> ἀγαθῶν ἁπάντων οὖσαν αἰτίαν ἐμὲ
<aristoph. plu. 470> ὑμῖν δι' ἐμέ τε ζῶντας ὑμᾶς: εἰ δὲ μή,
<aristoph. plu. 471> ποιεῖτον ἤδη τοῦθ' ὅ τι ἂν ὑμῖν δοκῇ.
<aristoph. plu. 472> ταυτὶ σὺ τολμᾷς ὦ μιαρωτάτη λέγειν;
<aristoph. plu. 473> καὶ σύ γε διδάσκου: πάνυ γὰρ οἶμαι ῥᾳδίως
<aristoph. plu. 474> ἅπανθ' ἁμαρτάνοντά ς' ἀποδείξειν ἐγώ,
<aristoph. plu. 475> εἰ τοὺς δικαίους φῂς ποιήσειν πλουσίους.
<aristoph. plu. 476> ὦ τύμπανα καὶ κύφωνες οὐκ ἀρήξετε;
<aristoph. plu. 477> οὐ δεῖ σχετλιάζειν καὶ βοᾶν πρὶν ἂν μάθῃς.
<aristoph. plu. 478> καὶ τίς δύναιτ' ἂν μὴ βοᾶν “ἰοὺ ἰοὺ”
<aristoph. plu. 479> τοιαῦτ' ἀκούων;   ὅστις ἐστὶν εὖ φρονῶν.
<aristoph. plu. 480> τί δῆτά σοι τίμημ' ἐπιγράψω τῇ δίκῃ,
<aristoph. plu. 481> ἐὰν ἁλῷς;   ὅ τι σοι δοκεῖ.   καλῶς λέγεις.
<aristoph. plu. 482> τὸ γὰρ αὔτ', ἐὰν ἡττᾶσθε, καὶ σφὼ δεῖ παθεῖν.
<aristoph. plu. 483> ἱκανοὺς νομίζεις δῆτα θανάτους εἴκοσιν;
<aristoph. plu. 484> ταύτῃ γε: νῷν δὲ δὔ ἀποχρήσουσιν μόνω.
<aristoph. plu. 485> οὐκ ἂν φθάνοιτον τοῦτο πράττοντ', ἢ τί γ' ἂν
<aristoph. plu. 486> ἔχοι τις ἂν δίκαιον ἀντειπεῖν ἔτι;
<aristoph. plu. 487> ἀλλ' ἤδη χρῆν τι λέγειν ὑμᾶς σοφὸν ᾧ νικήσετε τηνδὶ
<aristoph. plu. 488> ἐν τοῖσι λόγοις ἀντιλέγοντες, μαλακὸν δ' ἐνδώσετε μηδέν.
<aristoph. plu. 489> φανερὸν μὲν ἔγωγ' οἶμαι γνῶναι τοῦτ' εἶναι πᾶσιν ὁμοίως,
<aristoph. plu. 490> ὅτι τοὺς χρηστοὺς τῶν ἀνθρώπων εὖ πράττειν ἐστὶ δίκαιον,
<aristoph. plu. 491> τοὺς δὲ πονηροὺς καὶ τοὺς ἀθέους τούτων τἀναντία δήπου.
<aristoph. plu. 492> τοῦτ' οὖν ἡμεῖς ἐπιθυμοῦντες μόλις ηὕρομεν, ὥστε γενέσθαι
<aristoph. plu. 493> βούλευμα καλὸν καὶ γενναῖον καὶ χρήσιμον εἰς ἅπαν ἔργον.
<aristoph. plu. 494> ἢν γὰρ ὁ Πλοῦτος νυνὶ βλέψῃ καὶ μὴ τυφλὸς ὢν περινοστῇ,
<aristoph. plu. 495> ὡς τοὺς ἀγαθοὺς τῶν ἀνθρώπων βαδιεῖται κοὐκ ἀπολείψει,
<aristoph. plu. 496> τοὺς δὲ πονηροὺς καὶ τοὺς ἀθέους φευξεῖται: κᾆτα ποιήσει
<aristoph. plu. 497> πάντας χρηστοὺς καὶ πλουτοῦντας δήπου τά τε θεῖα σέβοντας.
<aristoph. plu. 498> καίτοι τούτου τοῖς ἀνθρώποις τίς ἂν ἐξεύροι ποτ' ἄμεινον;
<aristoph. plu. 499> οὐδείς: τούτου μάρτυς ἐγώ σοι: μηδὲν ταύτην γ' ἀνερώτα.
<aristoph. plu. 500> ὡς μὲν γὰρ νῦν ἡμῖν ὁ βίος τοῖς ἀνθρώποις διάκειται,
<aristoph. plu. 501> τίς ἂν οὐχ ἡγοῖτ' εἶναι μανίαν κακοδαιμονίαν τ' ἔτι μᾶλλον;
<aristoph. plu. 502> πολλοὶ μὲν γὰρ τῶν ἀνθρώπων ὄντες πλουτοῦσι πονηροί,
<aristoph. plu. 503> ἀδίκως αὐτὰ ξυλλεξάμενοι: πολλοὶ δ' ὄντες πάνυ χρηστοὶ
<aristoph. plu. 504> πράττουσι κακῶς καὶ πεινῶσιν μετὰ σοῦ τε τὰ πλεῖστα σύνεισιν.
<aristoph. plu. 505> οὔκουν εἶναί φημ', εἰ παύσει ταύτην βλέψας ποθ' ὁ Πλοῦτος,
<aristoph. plu. 506> ὁδὸν ἥντιν' ἰὼν τοῖς ἀνθρώποις ἀγάθ' ἄν μείζω πορίσειεν.
<aristoph. plu. 507> ἀλλ' ὦ πάντων ῥᾷστ' ἀνθρώπων ἀναπεισθέντ' οὐχ ὑγιαίνειν
<aristoph. plu. 508> δύο πρεσβύτα, ξυνθιασώτα τοῦ ληρεῖν καὶ παραπαίειν,
<aristoph. plu. 509> εἰ τοῦτο γένοιθ' ὃ ποθεῖθ' ὑμεῖς, οὔ φημ' ἂν λυσιτελεῖν σφῷν.
<aristoph. plu. 510> εἰ γὰρ ὁ Πλοῦτος βλέψειε πάλιν διανείμειέν τ' ἴσον αὑτόν,
<aristoph. plu. 511> οὔτε τέχνην ἂν τῶν ἀνθρώπων οὔτ' ἂν σοφίαν μελετῴη
<aristoph. plu. 512> οὐδείς: ἀμφοῖν δ' ὑμῖν τούτοιν ἀφανισθέντοιν ἐθελήσει
<aristoph. plu. 513> τίς χαλκεύειν ἢ ναυπηγεῖν ἢ ῥάπτειν ἢ τροχοποιεῖν,
<aristoph. plu. 514> ἢ σκυτοτομεῖν ἢ πλινθουργεῖν ἢ πλύνειν ἢ σκυλοδεψεῖν,
<aristoph. plu. 515> ἢ γῆς ἀρότροις ῥήξας δάπεδον καρπὸν Δηοῦς θερίσασθαι,
<aristoph. plu. 516> ἢν ἐξῇ ζῆν ἀργοῖς ὑμῖν πάντων ἀμελοῦσιν;
<aristoph. plu. 517> λῆρον ληρεῖς. ταῦτα γὰρ ἡμῖν πάνθ' ὅσα νῦν δὴ κατέλεξας
<aristoph. plu. 518> οἱ θεράποντες μοχθήσουσιν.  πόθεν οὖν ἕξεις θεράποντας;
<aristoph. plu. 519> ὠνησόμεθ' ἀργυρίου δήπου.  τίς δ' ἔσται πρῶτον ὁ πωλῶν,
<aristoph. plu. 520> ὅταν ἀργύριον κἀκεῖνος ἔχῃ;  κερδαίνειν βουλόμενός τις
<aristoph. plu. 521> ἔμπορος ἥκων ἐκ Θετταλίας παρὰ πλείστων ἀνδραποδιστῶν.
<aristoph. plu. 522> ἀλλ' οὐδ' ἔσται πρῶτον ἁπάντων οὐδεὶς οὐδ' ἀνδραποδιστὴς
<aristoph. plu. 523> κατὰ τὸν λόγον ὃν σὺ λέγεις δήπου. τίς γὰρ πλουτῶν ἐθελήσει
<aristoph. plu. 524> κινδυνεύων περὶ τῆς ψυχῆς τῆς αὑτοῦ τοῦτο ποιῆσαι;
<aristoph. plu. 525> ὥστ' αὐτὸς ἀροῦν ἐπαναγκασθεὶς καὶ σκάπτειν τἄλλα τε μοχθεῖν
<aristoph. plu. 526> ὀδυνηρότερον τρίψεις βίοτον πολὺ τοῦ νῦν.  ἐς κεφαλὴν σοί.
<aristoph. plu. 527> ἔτι δ' οὐχ ἕξεις οὔτ' ἐν κλίνῃ καταδαρθεῖν, οὐ γὰρ ἔσονται,
<aristoph. plu. 528> οὔτ' ἐν δάπισιν: τίς γὰρ ὑφαίνειν ἐθελήσει χρυσίου ὄντος;
<aristoph. plu. 529> οὔτε μύροισιν μυρίσαι στακτοῖς ὁπόταν νύμφην ἀγάγησθον.
<aristoph. plu. 530> οὔθ' ἱματίων βαπτῶν δαπάναις κοσμῆσαι ποικιλομόρφων.
<aristoph. plu. 531> καίτοι τί πλέον πλουτεῖν ἐστιν τούτων πάντων ἀποροῦντας;
<aristoph. plu. 532> παρ' ἐμοῦ δ' ἔστιν ταῦτ' εὔπορα πάνθ' ὑμῖν ὧν δείσθον: ἐγὼ γὰρ
<aristoph. plu. 533> τὸν χειροτέχνην ὥσπερ δέσποιν' ἐπαναγκάζουσα κάθημαι
<aristoph. plu. 534> διὰ τὴν χρείαν καὶ τὴν πενίαν ζητεῖν ὁπόθεν βίον ἕξει.
<aristoph. plu. 535> σὺ γὰρ ἂν πορίσαι τί δύναι' ἀγαθὸν φῴδων ἐκ βαλανείου
<aristoph. plu. 536> καὶ παιδαρίων ὑποπεινώντων καὶ γραι:δίων κολοσυρτόν;
<aristoph. plu. 537> φθειρῶν τ' ἀριθμὸν καὶ κωνώπων καὶ ψυλλῶν οὐδὲ λέγω σοι
<aristoph. plu. 538> ὑπὸ τοῦ πλήθους, αἳ βομβοῦσαι περὶ τὴν κεφαλὴν ἀνιῶσιν,
<aristoph. plu. 539> ἐπεγείρουσαι καὶ φράζουσαι, “πεινήσεις, ἀλλ' ἐπανίστω.”
<aristoph. plu. 540> πρὸς δέ γε τούτοις ἀνθ' ἱματίου μὲν ἔχειν ῥάκος: ἀντὶ δὲ κλίνης
<aristoph. plu. 541> στιβάδα σχοίνων κόρεων μεστήν, ἣ τοὺς εὕδοντας ἐγείρει:
<aristoph. plu. 542> καὶ φορμὸν ἔχειν ἀντὶ τάπητος σαπρόν: ἀντὶ δὲ προσκεφαλαίου
<aristoph. plu. 543> λίθον ἐυμεγέθη πρὸς τῇ κεφαλῇ: σιτεῖσθαι δ' ἀντὶ μὲν ἄρτων
<aristoph. plu. 544> μαλάχης πτόρθους, ἀντὶ δὲ μάζης φυλλεῖ' ἰσχνῶν ῥαφανίδων,
<aristoph. plu. 545> ἀντὶ δὲ θράνους στάμνου κεφαλὴν κατεαγότος, ἀντὶ δὲ μάκτρας
<aristoph. plu. 546> φιδάκνης πλευρὰν ἐρρωγυῖαν καὶ ταύτην. ἆρά γε πολλῶν
<aristoph. plu. 547> ἀγαθῶν πᾶσιν τοῖς ἀνθρὠποις ἀποφαίνω ς' αἴτιον οὖσαν;
<aristoph. plu. 548> σὺ μὲν οὐ τὸν ἐμὸν βίον εἴρηκας, τὸν τῶν πτωχῶν δ' ὑπεκρούσω.
<aristoph. plu. 549> οὐκοῦν δήπου τῆς Πτωχείας Πενίαν φαμὲν εἶναι ἀδελφήν.
<aristoph. plu. 550> ὑμεῖς γ' οἵπερ καὶ Θρασυβούλῳ Διονύσιον εἶναι ὅμοιον.
<aristoph. plu. 551> ἀλλ' οὐχ οὑμὸς τοῦτο πέπονθεν βίος οὐ μὰ Δί', οὐδέ γε μέλλει.
<aristoph. plu. 552> πτωχοῦ μὲν γὰρ βίος, ὃν σὺ λέγεις, ζῆν ἐστιν μηδὲν ἔχοντα:
<aristoph. plu. 553> τοῦ δὲ πένητος ζῆν φειδόμενον καὶ τοῖς ἔργοις προς έχοντα,
<aristoph. plu. 554> περιγίγνεσθαι δ' αὐτῷ μηδέν, μὴ μέντοι μηδ' ἐπιλείπειν.
<aristoph. plu. 555> ὡς μακαρίτην ὦ Δάματερ τὸν βίον αὐτοῦ κατέλεξας,
<aristoph. plu. 556> εἰ φεισάμενος καὶ μοχθήσας καταλείψει μηδὲ ταφῆναι.
<aristoph. plu. 557> σκώπτειν πειρᾷ καὶ κωμῳδεῖν τοῦ σπουδάζειν ἀμελήσας,
<aristoph. plu. 558> οὐ γιγνώσκων ὅτι τοῦ Πλούτου παρέχω βελτίονας ἄνδρας
<aristoph. plu. 559> καὶ τὴν γνώμην καὶ τὴν ἰδέαν. παρὰ τῷ μὲν γὰρ ποδαγρῶντες
<aristoph. plu. 560> καὶ γαστρώδεις καὶ παχύκνημοι καὶ πίονές εἰσιν ἀσελγῶς,
<aristoph. plu. 561> παρ' ἐμοὶ δ' ἰσχνοὶ καὶ σφηκώδεις καὶ τοῖς ἐχθροῖς ἀνιαροί.
<aristoph. plu. 562> ἀπὸ τοῦ λιμοῦ γὰρ ἴσως αὐτοῖς τὸ σφηκῶδες σὺ πορίζεις.
<aristoph. plu. 563> περὶ σωφροσύνης ἤδη τοίνυν περανῶ σφῷν κἀναδιδάξω
<aristoph. plu. 564> ὅτι κοσμιότης οἰκεῖ μετ' ἐμοῦ, τοῦ Πλούτου δ' ἐστὶι ὑβρίζειν.
<aristoph. plu. 565> πάνυ γοῦν κλέπτειν κόσμιόν ἐστιν καὶ τοὺς τοίχους διορύττειν.
<aristoph. plu. 566> †νὴ τὸν Δί', εἰ δεῖ λαθεῖν αὐτόν, πῶς οὐχὶ κόσμιόν ἐστι; †
<aristoph. plu. 567> σκέψαι τοίνυν ἐν ταῖς πόλεσιν τοὺς ῥήτορας, ὡς ὁπόταν μὲν
<aristoph. plu. 568> ὦσι πένητες, περὶ τὸν δῆμον καὶ τὴν πόλιν εἰσὶ δίκαιοι,
<aristoph. plu. 569> πλουτήσαντες δ' ἀπὸ τῶν κοινῶν παραχρῆμ' ἄδικοι γεγένηνται,
<aristoph. plu. 570> ἐπιβουλεύουσί τε τῷ πλήθει καὶ τῷ δήμῳ πολεμοῦσιν.
<aristoph. plu. 571> ἀλλ' οὐ ψεύδει τούτων γ' οὐδέν, καίπερ σφόδρα βάσκανος οὖσα.
<aristoph. plu. 572> ἀτὰρ οὐχ ἧττόν γ' οὐδὲν κλαύσει, μηδὲν ταύτῃ γε κομήσῃς,
<aristoph. plu. 573> ὁτιὴ ζητεῖς τοῦτ' ἀναπείθειν ἡμᾶς, ὡς ἔστιν ἄμεινον
<aristoph. plu. 574> Πενία Πλούτου.  καὶ σύ γ' ἐλέγξαι μ' οὔπω δύνασαι περὶ τούτου,
<aristoph. plu. 575> ἀλλὰ φλυαρεῖς καὶ πτερυγίζεις.  καὶ πῶς φεύγουσί ς' ἅπαντες;
<aristoph. plu. 576> ὅτι βελτίους αὐτοὺς ποιῶ. σκέψασθαι δ' ἔστι μάλιστα
<aristoph. plu. 577> ἀπὸ τῶν παίδων: τοὺς γὰρ πατέρας φεύγουσι φρονοῦντας ἄριστα
<aristoph. plu. 578> αὐτοῖς. οὕτω διαγιγνώσκειν χαλεπὸν πρᾶγμ' ἐστὶ δίκαιον.
<aristoph. plu. 579> τὸν Δία φήσεις ἆρ' οὐκ ὀρθῶς διαγιγνώσκειν τὸ κράτιστον:
<aristoph. plu. 580> κἀκεῖνος γὰρ τὸν Πλοῦτον ἔχει.  ταύτην δ' ἡμῖν ἀποπέμπει.
<aristoph. plu. 581> ἀλλ' ὦ Κρονικαῖς λήμαις ὄντως λημῶντες τὰς φρένας ἄμφω,
<aristoph. plu. 582> ὁ Ζεὺς δήπου πένεται, καὶ τοῦτ' ἤδη φανερῶς σε διδάξω.
<aristoph. plu. 583> εἰ γὰρ ἐπλούτει, πῶς ἂν ποιῶν τὸν ̓Ολυμπικὸν αὐτὸς ἀγῶνα
<aristoph. plu. 584> ἵνα τοὺς ̔́Ελληνας ἅπαντας ἀεὶ δι' ἔτους πέμπτου ξυναγείρει,
<aristoph. plu. 585> ἀνεκήρυττεν τῶν ἀσκητῶν τοὺς νικῶντας στεφανώσας
<aristoph. plu. 586> κοτίνου στεφάνῳ; καίτοι χρυσῷ μᾶλλον ἐχρῆν, εἴπερ ἐπλούτει.
<aristoph. plu. 587> οὐκοῦν τούτῳ δήπου δηλοῖ τιμῶν τὸν Πλοῦτον ἐκεῖνος:
<aristoph. plu. 588> φειδόμενος γὰρ καὶ βουλόμενος τούτου μηδὲν δαπανᾶσθαι,
<aristoph. plu. 589> λήροις ἀναδῶν τοὺς νικῶντας τὸν Πλοῦτον ἐᾷ παρ' ἑαυτῷ.
<aristoph. plu. 590> πολὺ τῆς Πενίας πρᾶγμ' αἴσχιον ζητεῖς αὐτῷ περιάψαι,
<aristoph. plu. 591> εἰ πλούσιος ὢν ἀνελεύθερός ἐσθ' οὑτωσὶ καὶ φιλοκερδής.
<aristoph. plu. 592> ἀλλὰ σέ γ' ὁ Ζεὺς ἐξολέσειεν κοτίνου στεφάνῳ στεφανώσας.
<aristoph. plu. 593> τὸ γὰρ ἀντιλέγειν τολμᾶν ὑμᾶς ὡς οὐ πάντ' ἔστ' ἀγάθ' ὑμῖν
<aristoph. plu. 594> διὰ τὴν Πενίαν.  παρὰ τῆς ̔Εκάτης ἔξεστιν τοῦτο πυθέσθαι,
<aristoph. plu. 595> εἴτε τὸ πλουτεῖν εἴτε τὸ πεινῆν βέλτιον. φησὶ γὰρ αὕτη
<aristoph. plu. 596> τοὺς μὲν ἔχοντας καὶ πλουτοῦντας δεῖπνον κατὰ μῆν' ἀποπέμπειν,
<aristoph. plu. 597> τοὺς δὲ πένητας τῶν ἀνθρώπων ἁρπάζειν πρὶν καταθεῖναι.
<aristoph. plu. 598> ἀλλὰ φθείρου καὶ μὴ γρύξῃς
<aristoph. plu. 599> ἔτι μηδ' ὁτιοῦν.
<aristoph. plu. 600> οὐ γὰρ πείσεις, οὐδ' ἢν πείσῃς.
<aristoph. plu. 601> ὦ πόλις ̓́Αργους, κλύεθ' οἷα λέγει.
<aristoph. plu. 602> Παύσωνα κάλει τὸν ξύσσιτον.
<aristoph. plu. 603> τί πάθω τλήμων;
<aristoph. plu. 604> ἔρρ' ἐς κόρακας θᾶττον ἀφ' ἡμῶν.
<aristoph. plu. 605> εἶμι δὲ ποῖ γῆς;
<aristoph. plu. 606> ἐς τὸν κύφων': ἀλλ' οὐ μέλλειν
<aristoph. plu. 607> χρῆν ς', ἀλλ' ἀνύειν.
<aristoph. plu. 608> ἦ μὴν ὑμεῖς γ' ἔτι μ' ἐνταυθοῖ
<aristoph. plu. 609> μεταπέμψεσθον.
<aristoph. plu. 610> τότε νοστήσεις: νῦν δὲ φθείρου.
<aristoph. plu. 611> κρεῖττον γάρ μοι πλουτεῖν ἐστίν,
<aristoph. plu. 612> σὲ δ' ἐᾶν κλάειν μακρὰ τὴν κεφαλήν.
<aristoph. plu. 613> νὴ Δί' ἐγὼ γοῦν ἐθέλω πλουτῶν
<aristoph. plu. 614> εὐωχεῖσθαι μετὰ τῶν παίδων
<aristoph. plu. 615> τῆς τε γυναικός, καὶ λουσάμενος
<aristoph. plu. 616> λιπαρὸς χωρῶν ἐκ βαλανείου
<aristoph. plu. 617> τῶν χειροτεχνῶν
<aristoph. plu. 618> καὶ τῆς Πενίας καταπαρδεῖν.
<aristoph. plu. 619> αὕτη μὲν ἡμῖν ἡπίτριπτος οἴχεται.
<aristoph. plu. 620> ἐγὼ δὲ καὶ σύ γ' ὡς τάχιοτα τὸν θεὸν
<aristoph. plu. 621> ἐγκατακλινοῦντ' ἄγωμεν εἰς ̓Ασκληπιοῦ.
<aristoph. plu. 622> καὶ μὴ διατρίβωμέν γε, μὴ πάλιν τις αὖ
<aristoph. plu. 623> ἐλθὼν διακωλύσῃ τι τῶν προὔργου ποιεῖν.
<aristoph. plu. 624> παῖ Καρίων τὰ στρώματ' ἐκφέρειν ς' ἐχρῆν
<aristoph. plu. 625> αὐτόν τ' ἄγειν τὸν Πλοῦτον, ὡς νομίζεται,
<aristoph. plu. 626> καὶ τἄλλ' ὅς' ἐστὶν ἔνδον ηὐτρεπισμένα. Χοροῦ
<aristoph. plu. 627> ὦ πλεῖστα Θησείοις μεμυστιλημένοι
<aristoph. plu. 628> γέροντες ἄνδρες ἐπ' ὀλιγίστοις ἀλφίτοις,
<aristoph. plu. 629> ὡς εὐτυχεῖθ', ὡς μακαρίως πεπράγατε,
<aristoph. plu. 630> ἄλλοι θ' ὅσοις μέτεστι τοῦ χρηστοῦ τρόπου.
<aristoph. plu. 631> τί δ' ἔστιν ὦ βέλτιστε τῶν σαυτοῦ φίλων;
<aristoph. plu. 632> φαίνει γὰρ ἥκειν ἄγγελος χρηστοῦ τινος.
<aristoph. plu. 633> ὁ δεσπότης πέπραγεν εὐτυχέστατα,
<aristoph. plu. 634> μᾶλλον δ' ὁ Πλοῦτος αὐτός: ἀντὶ γὰρ τυφλοῦ
<aristoph. plu. 635> ἐξωμμάτωται καὶ λελάμπρυνται κόρας,
<aristoph. plu. 636> ̓Ασκληπιοῦ παιῶνος εὐμενοῦς τυχών.
<aristoph. plu. 637> λέγεις μοι χαράν, λέγεις μοι βοάν.
<aristoph. plu. 638> πάρεστι χαίρειν, ἤν τε βούλησθ' ἤν τε μή.
<aristoph. plu. 639> ἀναβοάσομαι τὸν εὔπαιδα καὶ
<aristoph. plu. 640> μέγα βροτοῖσι φέγγος ̓Ασκληπιόν.
<aristoph. plu. 641> τίς ἡ βοή ποτ' ἐστίν; ἆρ' ἀγγέλλεται
<aristoph. plu. 642> χρηστόν τι; τοῦτο γὰρ ποθοῦς' ἐγὼ πάλαι
<aristoph. plu. 643> ἔνδον κάθημαι περιμένουσα τουτονί.
<aristoph. plu. 644> ταχέως ταχέως φέρ' οἶνον ὦ δέσποιν', ἵνα
<aristoph. plu. 645> καὐτὴ πίῃς: φιλεῖς δὲ δρῶς' αὐτὸ σφόδρα:
<aristoph. plu. 646> ὡς ἀγαθὰ συλλήβδην ἅπαντά σοι φέρω.
<aristoph. plu. 647> καὶ ποῦ στιν;   ἐν τοῖς λεγομένοις εἴσει τάχα.
<aristoph. plu. 648> πέραινε τοίνυν ὅ τι λέγεις ἀνύσας ποτέ.
<aristoph. plu. 649> ἄκουε τοίνυν, ὡς ἐγὼ τὰ πράγματα
<aristoph. plu. 650> ἐκ τῶν ποδῶν ἐς τὴν κεφαλήν σοι πάντ' ἐρῶ.
<aristoph. plu. 651> μὴ δῆτ' ἔμοιγ' ἐς τὴν κεφαλήν.   μὴ τἀγαθὰ
<aristoph. plu. 652> ἃ νῦν γεγένηται;   μὴ μὲν οὖν τὰ πράγματα.
<aristoph. plu. 653> ὡς γὰρ τάχιστ' ἀφικόμεθα πρὸς τὸν θεὸν
<aristoph. plu. 654> ἄγοντες ἄνδρα τότε μὲν ἀθλιώτατον
<aristoph. plu. 655> νῦν δ' εἴ τιν' ἄλλον μακάριον κεὐδαίμονα,
<aristoph. plu. 656> πρῶτον μὲν αὐτὸν ἐπὶ θάλατταν ἤγομεν,
<aristoph. plu. 657> ἔπειτ' ἐλοῦμεν.   νὴ Δί' εὐδαίμων ἄρ' ἦν
<aristoph. plu. 658> ἀνὴρ γέρων ψυχρᾷ θαλάττῃ λούμενος.
<aristoph. plu. 659> ἔπειτα πρὸς τὸ τέμενος ᾖμεν τοῦ θεοῦ.
<aristoph. plu. 660> ἐπεὶ δὲ βωμῷ πόπανα καὶ προθύματα
<aristoph. plu. 661> καθωσιώθη πέλανος ̔Ηφαίστου φλογί,
<aristoph. plu. 662> κατεκλίναμεν τὸν Πλοῦτον, ὥσπερ εἰκὸς ἦν:
<aristoph. plu. 663> ἡμῶν δ' ἕκαστος στιβάδα παρεκαττύετο.
<aristoph. plu. 664> ἦσαν δέ τινες κἄλλοι δεόμενοι τοῦ θεοῦ;
<aristoph. plu. 665> εἷς μέν γε Νεοκλείδης, ὅς ἐστι μὲν τυφλός,
<aristoph. plu. 666> κλέπτων δὲ τοὺς βλέποντας ὑπερηκόντικεν:
<aristoph. plu. 667> ἕτεροί τε πολλοὶ παντοδαπὰ νοσήματα
<aristoph. plu. 668> ἔχοντες: ὡς δὲ τοὺς λύχνους ἀποσβέσας
<aristoph. plu. 669> ἡμῖν παρήγγειλεν καθεύδειν τοῦ θεοῦ
<aristoph. plu. 670> ὁ πρόπολος, εἰπών, ἤν τις αἴσθηται ψόφου
<aristoph. plu. 671> σιγᾶν, ἅπαντες κοσμίως κατεκείμεθα.
<aristoph. plu. 672> κἀγὼ καθεύδειν οὐκ ἐδυνάμην, ἀλλά με
<aristoph. plu. 673> ἀθάρης χύτρα τις ἐξέπληττε κειμένη
<aristoph. plu. 674> ὀλίγον ἄπωθεν τῆς κεφαλῆς του γρᾳδίου,
<aristoph. plu. 675> ἐφ' ἣν ἐπεθύμουν δαιμονίως ἐφερπύσαι.
<aristoph. plu. 676> ἔπειτ' ἀναβλέψας ὁρῶ τὸν ἱερέα
<aristoph. plu. 677> τοὺς φθοῖς ἀφαρπάζοντα καὶ τὰς ἰσχάδας
<aristoph. plu. 678> ἀπὸ τῆς τραπέζης τῆς ἱερᾶς: μετὰ τοῦτο δὲ
<aristoph. plu. 679> περιῆλθε τοὺς βωμοὺς ἅπαντας ἐν κύκλῳ,
<aristoph. plu. 680> εἴ που πόπανον εἴη τι καταλελειμμένον:
<aristoph. plu. 681> ἔπειτα ταῦθ' ἥγιζεν ἐς σάκταν τινά.
<aristoph. plu. 682> κἀγὼ νομίσας πολλὴν ὁσίαν τοῦ πράγματος
<aristoph. plu. 683> ἐπὶ τὴν χύτραν τῆς ἀθάρης ἀνίσταμαι.
<aristoph. plu. 684> ταλάντατ' ἀνδρῶν οὐκ ἐδεδοίκεις τὸν θεόν;
<aristoph. plu. 685> νὴ τοὺς θεοὺς ἔγωγε μὴ φθάσειέ με
<aristoph. plu. 686> ἐπὶ τὴν χύτραν ἐλθὼν ἔχων τὰ στέμματα:
<aristoph. plu. 687> ὁ γὰρ ἱερεὺς αὐτοῦ με προὐδιδάξατο.
<aristoph. plu. 688> τὸ γρᾴδιον δ' ὡς ᾔσθετο δή μου τὸν ψόφον,
<aristoph. plu. 689> ἄρας' ὑφῄρει: κᾆτα συρίξας ἐγὼ
<aristoph. plu. 690> ὀδὰξ ἐλαβόμην ὡς παρείας ὢν ὄφις.
<aristoph. plu. 691> ἡ δ' εὐθέως τὴν χεῖρα πάλιν ἀνέσπασεν,
<aristoph. plu. 692> κατέκειτο δ' αὑτὴν ἐντυλίξας' ἡσυχῇ
<aristoph. plu. 693> ὑπὸ τοῦ δέους βδέουσα δριμύτερον γαλῆς.
<aristoph. plu. 694> κἀγὼ τότ' ἤδη τῆς ἀθάρης πολλὴν ἔφλων:
<aristoph. plu. 695> ἔπειτ' ἐπειδὴ μεστὸς ἦν, ἀνεπαλλόμην.
<aristoph. plu. 696> ὁ δὲ θεὸς ὑμῖν οὐ προσῄειν;   οὐδέπω.
<aristoph. plu. 697> μετὰ τοῦτο δ' ἤδη καὶ γέλοιον δῆτά τι
<aristoph. plu. 698> ἐποίησα. προσιόντος γὰρ αὐτοῦ μέγα πάνυ
<aristoph. plu. 699> ἀπέπαρδον: ἡ γαστὴρ γὰρ ἐπεφύσητό μου.
<aristoph. plu. 700> ἦ πού σε διὰ τοῦτ' εὐθὺς ἐβδελύττετο.
<aristoph. plu. 701> οὔκ, ἀλλ' ̓Ιασὼ μέν τις ἀκολουθοῦς' ἅμα
<aristoph. plu. 702> ὑπηρυθρίασε χἠ Πανάκει' ἀπεστράφη
<aristoph. plu. 703> τὴν ῥῖν' ἐπιλαβοῦς': οὐ λιβανωτὸν γὰρ βδέω.
<aristoph. plu. 704> αὐτὸς δ' ἐκεῖνος;   οὐ μὰ Δί' οὐδ' ἐφρόντισεν.
<aristoph. plu. 705> λέγεις ἄγροικον ἄρα σύ γ' εἶναι τὸν θεόν.
<aristoph. plu. 706> μὰ Δί' οὐκ ἔγωγ', ἀλλὰ σκατοφάγον.   αἲ τάλαν.
<aristoph. plu. 707> μετὰ ταῦτ' ἐγὼ μὲν εὐθὺς ἐνεκαλυψάμην
<aristoph. plu. 708> δείσας, ἐκεῖνος δ' ἐν κύκλῳ τὰ νοσήματα
<aristoph. plu. 709> σκοπῶν περιῄει πάντα κοσμίως πάνυ.
<aristoph. plu. 710> ἔπειτα παῖς αὐτῷ λίθινον θυείδιον
<aristoph. plu. 711> παρέθηκε καὶ δοίδυκα καὶ κιβώτιον.
<aristoph. plu. 712> λίθινον;   μὰ Δί' οὐ δῆτ' οὐχὶ τό γε κιβώτιον.
<aristoph. plu. 713> σὺ δὲ πῶς ἑώρας ὦ κάκιστ' ἀπολούμενε,
<aristoph. plu. 714> ὃς ἐγκεκαλύφθαι φῄς;   διὰ τοῦ τριβωνίου:
<aristoph. plu. 715> ὀπὰς γὰρ εἶχεν οὐκ ὀλίγας μὰ τὸν Δία.
<aristoph. plu. 716> πρῶτον δὲ πάντων τῷ Νεοκλείδῃ φάρμακον
<aristoph. plu. 717> καταπλαστὸν ἐνεχείρησε τρίβειν, ἐμβαλὼν
<aristoph. plu. 718> σκορόδων κεφαλὰς τρεῖς Τηνίων. ἔπειτ' ἔφλα
<aristoph. plu. 719> ἐν τῇ θυείᾳ συμπαραμιγνύων ὀπὸν
<aristoph. plu. 720> καὶ σχῖνον: εἶτ' ὄξει διέμενος Σφηττίῳ
<aristoph. plu. 721> κατέπλασεν αὐτοῦ τὰ βλέφαρ' ἐκστρέψας, ἵνα
<aristoph. plu. 722> ὀδυνῷτο μᾶλλον. ὁ δὲ κεκραγὼς καὶ βοῶν
<aristoph. plu. 723> ἔφευγ' ἀνᾴξας: ὁ δὲ θεὸς γελάσας ἔφη:
<aristoph. plu. 724> “ἐνταῦθα νῦν κάθησο καταπεπλασμένος,
<aristoph. plu. 725> ἵν' ὑπομνύμενον παύσω σε τὰς ἐκκλησίας.”
<aristoph. plu. 726> ὡς φιλόπολίς τίς ἐσθ' ὁ δαίμων καὶ σοφός.
<aristoph. plu. 727> μετὰ τοῦτο τῷ Πλούτωνι παρεκαθέζετο,
<aristoph. plu. 728> καὶ πρῶτα μὲν δὴ τῆς κεφαλῆς ἐφήψατο,
<aristoph. plu. 729> ἔπειτα καθαρὸν ἡμιτύβιον λαβὼν
<aristoph. plu. 730> τὰ βλέφαρα περιέψησεν: ἡ Πανάκεια δὲ
<aristoph. plu. 731> κατεπέτας' αὐτοῦ τὴν κεφαλὴν φοινικίδι
<aristoph. plu. 732> καὶ πᾶν τὸ πρόσωπον: εἶθ' ὁ θεὸς ἐπόππυσεν.
<aristoph. plu. 733> ἐξῃξάτην οὖν δύο δράκοντ' ἐκ τοῦ νεὼ
<aristoph. plu. 734> ὑπερφυεῖς τὸ μέγεθος.   ὦ φίλοι θεοί.
<aristoph. plu. 735> τούτω δ' ὑπὸ τὴν φοινικίδ' ὑποδύνθ' ἡσυχῇ
<aristoph. plu. 736> τὰ βλέφαρα περιέλειχον, ὥς γ' ἐμοὶ δοκεῖ:
<aristoph. plu. 737> καὶ πρίν σε κοτύλας ἐκπιεῖν οἴνου δέκα,
<aristoph. plu. 738> ὁ Πλοῦτος ὦ δέσποιν' ἀνειστήκει βλέπων:
<aristoph. plu. 739> ἐγὼ δὲ τὼ χεῖρ' ἀνεκρότης' ὑφ' ἡδονῆς
<aristoph. plu. 740> τὸν δεσπότην τ' ἤγειρον. ὁ θεὸς δ' εὐθέως
<aristoph. plu. 741> ἠφάνισεν αὑτὸν οἵ τ' ὄφεις ἐς τὸν νεών.
<aristoph. plu. 742> οἱ δ' ἐγκατακείμενοι παρ' αὐτῷ πῶς δοκεῖς
<aristoph. plu. 743> τὸν Πλοῦτον ἠσπάζοντο καὶ τὴν νύχθ' ὅλην
<aristoph. plu. 744> ἐγρηγόρεσαν, ἕως διέλαμψεν ἡμέρα.
<aristoph. plu. 745> ἐγὼ δ' ἐπῄνουν τὸν θεὸν πάνυ σφόδρα,
<aristoph. plu. 746> ὅτι βλέπειν ἐποίησε τὸν Πλοῦτον ταχύ,
<aristoph. plu. 747> τὸν δὲ Νεοκλείδην μᾶλλον ἐποίησεν τυφλόν.
<aristoph. plu. 748> ὅσην ἔχεις τὴν δύναμιν ὦναξ δέσποτα.
<aristoph. plu. 749> ἀτὰρ φράσον μοι, ποῦ' σθ' ὁ Πλοῦτος;   ἔρχεται.
<aristoph. plu. 750> ἀλλ' ἦν περὶ αὐτὸν ὄχλος ὑπερφυὴς ὅσος.
<aristoph. plu. 751> οἱ γὰρ δίκαιοι πρότερον ὄντες καὶ βίον
<aristoph. plu. 752> ἔχοντες ὀλίγον αὐτὸν ἠσπάζοντο καὶ
<aristoph. plu. 753> ἐδεξιοῦνθ' ἅπαντες ὑπὸ τῆς ἡδονῆς:
<aristoph. plu. 754> ὅσοι δ' ἐπλούτουν οὐσίαν τ' εἶχον συχνὴν
<aristoph. plu. 755> οὐκ ἐκ δικαίου τὸν βίον κεκτημένοι,
<aristoph. plu. 756> ὀφρῦς ξυνῆγον ἐσκυθρώπαζόν θ' ἅμα.
<aristoph. plu. 757> οἱ δ' ἠκολούθουν κατόπιν ἐστεφανωμένοι
<aristoph. plu. 758> γελῶντες εὐφημοῦντες: ἐκτυπεῖτο δὲ
<aristoph. plu. 759> ἐμβὰς γερόντων εὐρύθμοις προβήμασιν.
<aristoph. plu. 760> ἀλλ' εἶ' ἁπαξάπαντες ἐξ ἑνὸς λόγου
<aristoph. plu. 761> ὀρχεῖσθε καὶ σκιρτᾶτε καὶ χορεύετε:
<aristoph. plu. 762> οὐδεὶς γὰρ ὑμῖν εἰσιοῦσιν ἀγγελεῖ,
<aristoph. plu. 763> ὡς ἄλφιτ' οὐκ ἔνεστιν ἐν τῷ θυλάκῳ.
<aristoph. plu. 764> νὴ τὴν ̔Εκάτην κἀγὼ δ' ἀναδῆσαι βούλομαι
<aristoph. plu. 765> εὐαγγέλιά σε κριβανωτῶν ὁρμαθῷ
<aristoph. plu. 766> τοιαῦτ' ἀπαγγείλαντα.   μή νυν μέλλ' ἔτι,
<aristoph. plu. 767> ὡς ἅνδρες ἐγγύς εἰσιν ἤδη τῶν θυρῶν.
<aristoph. plu. 768> φέρε νυν ἰοῦς' εἴσω κομίσω καταχύσματα
<aristoph. plu. 769> ὥσπερ νεωνήτοισιν ὀφθαλμοῖς ἐγώ.
<aristoph. plu. 770> ἐγὼ δ' ἀπαντῆσαί γ' ἐκείνοις βούλομαι. Κομμάτιον Χοροῦ
<aristoph. plu. 771> καὶ προσκυνῶ γε πρῶτα μὲν τὸν ἥλιον,
<aristoph. plu. 772> ἔπειτα σεμνῆς Παλλάδος κλεινὸν πέδον
<aristoph. plu. 773> χώραν τε πᾶσαν Κέκροπος ἥ μ' ἐδέξατο.
<aristoph. plu. 774> αἰσχύνομαι δὲ τὰς ἐμαυτοῦ συμφοράς,
<aristoph. plu. 775> οἵοις ἄρ' ἀνθρώποις ξυνὼν ἐλάνθανον,
<aristoph. plu. 776> τοὺς ἀξίους δὲ τῆς ἐμῆς ὁμιλίας
<aristoph. plu. 777> ἔφευγον, εἰδὼς οὐδέν: ὦ τλήμων ἐγώ,
<aristoph. plu. 778> ὡς οὔτ' ἐκεῖν' ἄρ' οὔτε ταῦτ' ὀρθῶς ἔδρων:
<aristoph. plu. 779> ἀλλ' αὐτὰ πάντα πάλιν ἀναστρέψας ἐγὼ
<aristoph. plu. 780> δείξω τὸ λοιπὸν πᾶσιν ἀνθρώποις ὅτι
<aristoph. plu. 781> ἄκων ἐμαυτὸν τοῖς πονηροῖς ἐπεδίδουν.
<aristoph. plu. 782> βάλλ' ἐς κόρακας: ὡς χαλεπόν εἰσιν οἱ φίλοι
<aristoph. plu. 783> οἱ φαινόμενοι παραχρῆμ' ὅταν πράττῃ τις εὖ.
<aristoph. plu. 784> νύττουσι γὰρ καὶ φλῶσι τἀντικνήμια,
<aristoph. plu. 785> ἐνδεικνύμενος ἔκαστος εὔνοιάν τινα.
<aristoph. plu. 786> ἐμὲ γὰρ τίς οὐ προσεῖπε; ποῖος οὐκ ὄχλος
<aristoph. plu. 787> περιεστεφάνωσεν ἐν ἀγορᾷ πρεσβυτικός;
<aristoph. plu. 788> ὦ φίλτατ' ἀνδρῶν καὶ σὺ καὶ σὺ χαίρετε.
<aristoph. plu. 789> φέρε νυν, νόμος γάρ ἐστι, τὰ καταχύσματα
<aristoph. plu. 790> ταυτὶ καταχέω σου λαβοῦσα.   μηδαμῶς.
<aristoph. plu. 791> ἐμοῦ γὰρ εἰσιόντος ἐς τὴν οἰκίαν
<aristoph. plu. 792> πρώτιστα καὶ βλέψαντος οὐδὲν ἐκφέρειν
<aristoph. plu. 793> πρεπῶδές ἐστιν, ἀλλὰ μᾶλλον ἐσφέρειν.
<aristoph. plu. 794> εἶτ' οὐχὶ δέξει δῆτα τὰ καταχύσματα;
<aristoph. plu. 795> ἔνδον γε παρὰ τὴν ἑστίαν, ὥσπερ νόμος:
<aristoph. plu. 796> ἔπειτα καὶ τὸν φόρτον ἐκφύγοιμεν ἄν.
<aristoph. plu. 797> οὐ γὰρ πρεπῶδές ἐστι τῷ διδασκάλῳ
<aristoph. plu. 798> ἰσχάδια καὶ τρωγάλια τοῖς θεωμένοις
<aristoph. plu. 799> προβαλόντ' ἐπὶ τούτοις εἶτ' ἀναγκάζειν γελᾶν.
<aristoph. plu. 800> εὖ πάνυ λέγεις: ὡς Δεξίνικός γ' οὑτοσὶ
<aristoph. plu. 801> ἀνίσταθ' ὡς ἁρπασόμενος τὰς ἰσχάδας. Χοροῦ
<aristoph. plu. 802> ὡς ἡδὺ πράττειν ὦνδρές ἐστ' εὐδαιμόνως,
<aristoph. plu. 803> καὶ ταῦτα μηδὲν ἐξενεγκόντ' οἴκοθεν.
<aristoph. plu. 804> ἡμῖν γὰρ ἀγαθῶν σωρὸς ἐς τὴν οἰκίαν
<aristoph. plu. 805> ἐπεσπέπαικεν οὐδὲν ἠδικηκόσιν.
<aristoph. plu. 805a> οὕτω τὸ πλουτεῖν ἐστιν ἡδὺ πρᾶγμα δή.
<aristoph. plu. 806> ἡ μὲν σιπύη μεστή 'στι λευκῶν ἀλφίτων,
<aristoph. plu. 807> οἱ δ' ἀμφορῆς οἴνου μέλανος ἀνθοσμίου.
<aristoph. plu. 808> ἅπαντα δ' ἡμῖν ἀργυρίου καὶ χρυσίου
<aristoph. plu. 809> τὰ σκευάρια πλήρη 'στίν, ὥστε θαυμάσαι.
<aristoph. plu. 810> τὸ φρέαρ δ' ἐλαίου μεστόν: αἱ δὲ λήκυθοι
<aristoph. plu. 811> μύρου γέμουσι, τὸ δ' ὑπερῷον ἰσχάδων.
<aristoph. plu. 812> ὀξὶς δὲ πᾶσα καὶ λοπάδιον καὶ χύτρα
<aristoph. plu. 813> χαλκῆ γέγονε: τοὺς δὲ πινακίσκους τοὺς σαπροὺς
<aristoph. plu. 814> τοὺς ἰχθυηροὺς ἀργυροῦς πάρεσθ' ὁρᾶν.
<aristoph. plu. 815> ὁ δ' ἰπνὸς γέγον' ἡμῖν ἐξαπίνης ἐλεφάντινος.
<aristoph. plu. 816> στατῆρσι δ' οἱ θεράποντες ἀρτιάζομεν
<aristoph. plu. 817> χρυσοῖς: ἀποψώμεσθα δ' οὐ λίθοις ἔτι,
<aristoph. plu. 818> ἀλλὰ σκοροδίοις ὑπὸ τρυφῆς ἑκάστοτε.
<aristoph. plu. 819> καὶ νῦν ὁ δεσπότης μὲν ἔνδον βουθυτεῖ
<aristoph. plu. 820> ὗν καὶ τράγον καὶ κριὸν ἐστεφανωμένος:
<aristoph. plu. 821> ἐμὲ δ' ἐξέπεμψεν ὁ καπνός. οὐχ οἷός τε γὰρ
<aristoph. plu. 822> ἔνδον μένειν ἦν. ἔδακνε γὰρ τὰ βλέφαρά μου.
<aristoph. plu. 823> ἕπου μετ' ἐμοῦ παιδάριον, ἵνα πρὸς τὸν θεὸν
<aristoph. plu. 824> ἴωμεν.   ἔα τίς ἔσθ' ὁ προσιὼν οὑτοσί;
<aristoph. plu. 825> ἀνὴρ πρότερον μὲν ἄθλιος, νῦν δ' εὐτυχής.
<aristoph. plu. 826> δῆλον ὅτι τῶν χρηστῶν τις, ὡς ἔοικας, εἶ.
<aristoph. plu. 827> μάλιστ'.   ἔπειτα τοῦ δέει;   πρὸς τὸν θεὸν
<aristoph. plu. 828> ἥκω: μεγάλων γάρ μοὐστὶν ἀγαθῶν αἴτιος.
<aristoph. plu. 829> ἐγὼ γὰρ ἱκανὴν οὐσίαν παρὰ τοῦ πατρὸς
<aristoph. plu. 830> λαβὼν ἐπήρκουν τοῖς δεομένοις τῶν φίλων,
<aristoph. plu. 831> εἶναι νομίζων χρήσιμον πρὸς τὸν βίον.
<aristoph. plu. 832> ἦ πού σε ταχέως ἐπέλιπεν τὰ χρήματα.
<aristoph. plu. 833> κομιδῇ μὲν οὖν.   οὐκοῦν μετὰ ταῦτ' ἦσθ' ἄθλιος.
<aristoph. plu. 834> κομιδῇ μὲν οὖν. κἀγὼ μὲν ᾤμην οὓς τέως
<aristoph. plu. 835> εὐηργέτησα δεομένους ἕξειν φίλους
<aristoph. plu. 836> ὄντως βεβαίους, εἰ δεηθείην ποτέ:
<aristoph. plu. 837> οἱ δ' ἐξετρέποντο κοὐκ ἐδόκουν ὁρᾶν μ' ἔτι.
<aristoph. plu. 838> καὶ κατεγέλων δ' εὖ οἶδ' ὅτι.   κομιδῇ μὲν οὖν:
<aristoph. plu. 839> αὐχμὸς γὰρ ὢν τῶν σκευαρίων μ' ἀπώλεσεν.
<aristoph. plu. 840> ἀλλ' οὐχὶ νῦν.   ἀνθ' ὧν ἐγὼ πρὸς τὸν θεὸν
<aristoph. plu. 841> προσευξόμενος ἥκω δικαίως ἐνθάδε.
<aristoph. plu. 842> τὸ τριβώνιον δὲ τί δύναται πρὸς τῶν θεῶν,
<aristoph. plu. 843> ὃ φέρει μετὰ σοῦ τὸ παιδάριον τουτί; φράσον.
<aristoph. plu. 844> καὶ τοῦτ' ἀναθήσων ἔρχομαι πρὸς τὸν θεόν.
<aristoph. plu. 845> μῶν οὖν ἐμυήθης δῆτ' ἐν αὐτῷ τὰ μεγάλα;
<aristoph. plu. 846> οὐκ ἀλλ' ἐνερρίγως' ἔτη τριακαίδεκα.
<aristoph. plu. 847> τὰ δ' ἐμβάδια;   καὶ ταῦτα συνεχειμάζετο.
<aristoph. plu. 848> καὶ ταῦτ' ἀναθήσων ἔφερες οὖν;   νὴ τὸν Δία.
<aristoph. plu. 849> χαρίεντά γ' ἥκεις δῶρα τῷ θεῷ φέρων.
<aristoph. plu. 850> οἴμοι κακοδαίμων, ὡς ἀπόλωλα δείλαιος,
<aristoph. plu. 851> καὶ κακοδαίμων καὶ τετράκις καὶ πεντάκις
<aristoph. plu. 852> καὶ δωδεκάκις καὶ μυριάκις: ἰοὺ ἰού.
<aristoph. plu. 853> οὕτω πολυφόρῳ συγκέκραμαι δαίμονι.
<aristoph. plu. 854> ̓́Απολλον ἀποτρόπαιε καὶ θεοὶ φίλοι,
<aristoph. plu. 855> τί ποτ' ἐστὶν ὅ τι πέπονθεν ἅνθρωπος κακόν;
<aristoph. plu. 856> οὐ γὰρ σχέτλια πέπονθα νυνὶ πράγματα,
<aristoph. plu. 857> ἀπολωλεκὼς ἅπαντα τἀκ τῆς οἰκίας
<aristoph. plu. 858> διὰ τὸν θεὸν τοῦτον, τὸν ἐσόμενον τυφλὸν
<aristoph. plu. 859> πάλιν αὖθις, ἤνπερ μὴ 'λλίπωσιν αἱ δίκαι;
<aristoph. plu. 860> ἐγὼ σχεδὸν τὸ πρᾶγμα γιγνώσκειν δοκῶ.
<aristoph. plu. 861> προσέρχεται γάρ τις κακῶς πράττων ἀνήρ,
<aristoph. plu. 862> ἔοικε δ' εἶναι τοῦ πονηροῦ κόμματος.
<aristoph. plu. 863> νὴ Δία καλῶς τοίνυν ποιῶν ἀπόλλυται.
<aristoph. plu. 864> ποῦ ποῦ 'σθ' ὁ μόνος ἅπαντας ἡμᾶς πλουσίους
<aristoph. plu. 865> ὑποσχόμενος οὗτος ποιήσειν εὐθέως,
<aristoph. plu. 866> εἰ πάλιν ἀναβλέψειεν ἐξ ἀρχῆς; ὁ δὲ
<aristoph. plu. 867> πολὺ μᾶλλον ἐνίους ἐστὶν ἐξολωλεκώς.
<aristoph. plu. 868> καὶ τίνα δέδρακε δῆτα τοῦτ';   ἐμὲ τουτονί.
<aristoph. plu. 869> ἦ τῶν πονηρῶν ἦσθα καὶ τοιχωούχων;
<aristoph. plu. 870> μὰ Δί' οὐ μὲν οὖν ἔσθ' ὑγιὲς ὑμῶν οὐδενός,
<aristoph. plu. 871> κοὐκ ἔσθ' ὅπως οὐκ ἔχετέ μου τὰ χρήματα.
<aristoph. plu. 872> ὡς σοβαρὸς ὦ Δάματερ εἰσελήλυθεν
<aristoph. plu. 873> ὁ συκοφάντης. δῆλον ὅτι βουλιμιᾷ.
<aristoph. plu. 874> σὺ μὲν εἰς ἀγορὰν ἰὼν ταχέως οὐκ ἂν φθάνοις:
<aristoph. plu. 875> ἐπὶ τοῦ τροχοῦ γὰρ δεῖ ς' ἐκεῖ στρεβλούμενον
<aristoph. plu. 876> εἰπεῖν ἃ πεπανούργηκας.   οἰμώξἄρα σύ.
<aristoph. plu. 877> νὴ τὸν Δία τὸν σωτῆρα πολλοῦ γ' ἄξιος
<aristoph. plu. 878> ἅπασι τοῖς ̔́Ελλησιν ὁ θεός ἐσθ' ὅτι
<aristoph. plu. 879> τοὺς συκοφάντας ἐξολεῖ κακοὺς κακῶς.
<aristoph. plu. 880> οἴμοι τάλας: μῶν καὶ σὺ μετέχων καταγελᾷς;
<aristoph. plu. 881> ἐπεὶ πόθεν θοἰμάτιον εἴληφας τοδί;
<aristoph. plu. 882> ἐχθὲς δ' ἔχοντ' εἶδόν ς' ἐγὼ τριβώνιον.
<aristoph. plu. 883> οὐδὲν προτιμῶ σου. φορῶ γὰρ πριάμενος
<aristoph. plu. 884> τὸν δακτύλιον τονδὶ παρ' Εὐδάμου δραχμῆς.
<aristoph. plu. 885> † ἀλλ' οὐκ ἔνεστι συκοφάντου δήγματος. †
<aristoph. plu. 886> ἆρ' οὐχ ὕβρις ταῦτ' ἐστὶ πολλή; σκώπτετον,
<aristoph. plu. 887> ὅ τι δὲ ποιεῖτον ἐνθάδ' οὐκ εἰρήκατον.
<aristoph. plu. 888> οὐκ ἐπ' ἀγαθῷ γὰρ ἐνθάδ' ἐστὸν οὐδενί.
<aristoph. plu. 889> μὰ τὸν Δί' οὔκουν τῷ γε σῷ, σάφ' ἴσθ' ὅτι.
<aristoph. plu. 890> ἀπὸ τῶν ἐμῶν γὰρ ναὶ μὰ Δία δειπνήσετον.
<aristoph. plu. 891> ὡς δὴ 'π' ἀληθείᾳ σὺ μετὰ τοῦ μάρτυρος
<aristoph. plu. 892> διαρραγείης μηδενός γ' ἐμπλήμενος.
<aristoph. plu. 893> ἀρνεῖσθον; ἔνδον ἐστὶν ὦ μιαρωτάτω
<aristoph. plu. 894> πολὺ χρῆμα τεμαχῶν καὶ κρεῶν ὠπτημένων.
<aristoph. plu. 895> ὓ ὗ ὓ ὗ ὓ ὗ ὓ ὗ ὓ ὗ ὓ ὗ.
<aristoph. plu. 896> κακόδαιμον ὀσφραίνει τι;   τοῦ ψύχους γ' ἴσως
<aristoph. plu. 897> ἐπεὶ τοιοῦτόν γ' ἀμπέχεται τριβώνιον.
<aristoph. plu. 898> ταῦτ' οὖν ἀνασχέτ' ἐστὶν ὦ Ζεῦ καὶ θεοί,
<aristoph. plu. 899> τούτους ὑβρίζειν εἰς ἔμ'; οἴμ' ὡς ἄχθομαι
<aristoph. plu. 900> ὅτι χρηστὸς ὢν καὶ φιλόπολις πάσχω κακῶς.
<aristoph. plu. 901> σὺ φιλόπολις καὶ χρηστός;   ὡς οὐδείς γ' ἀνήρ.
<aristoph. plu. 902> καὶ μὴν ἐπερωτηθεὶς ἀπόκριναί μοι.   τὸ τί;
<aristoph. plu. 903> γεωργὸς εἶ;   μελαγχολᾶν μ' οὕτως οἴει;
<aristoph. plu. 904> ἀλλ' ἔμπορος;   ναί, σκήπτομαί γ', ὅταν τύχω.
<aristoph. plu. 905> τί δαί; τέχνην τιν' ἔμαθες;   οὐ μὰ τὸν Δία.
<aristoph. plu. 906> πῶς οὖν διέζης ἢ πόθεν μηδὲν ποιῶν;
<aristoph. plu. 907> τῶν τῆς πόλεώς εἰμ' ἐπιμελητὴς πραγμάτων
<aristoph. plu. 908> καὶ τῶν ἰδίων πάντων.   σύ; τί μαθών;   βούλομαι.
<aristoph. plu. 909> πῶς οὖν ἂν εἴης χρηστὸς ὦ τοιχωρύχε,
<aristoph. plu. 910> εἴ σοι προσῆκον μηδὲν εἶτ' ἀπεχθάνει;
<aristoph. plu. 911> οὐ γὰρ προσήκει τὴν ἐμαυτοῦ μοι πόλιν
<aristoph. plu. 912> εὐεργετεῖν ὦ κέπφε καθ' ὅσον ἂν σθένω;
<aristoph. plu. 913> εὐεργετεῖν οὖν ἐστι τὸ πολυπραγμονεῖν;
<aristoph. plu. 914> τὸ μὲν οὖν βοηθεῖν τοῖς νόμοις τοῖς κειμένοις
<aristoph. plu. 915> καὶ μὴ 'πιτρέπειν ἐάν τις ἐξαμαρτάνῃ.
<aristoph. plu. 916> οὔκουν δικαστὰς ἐξεπίτηδες ἡ πόλις
<aristoph. plu. 917> ἄρχειν καθίστησιν;   κατηγορεῖ δὲ τίς;
<aristoph. plu. 918> ὁ βουλόμενος.   οὐκοῦν ἐκεῖνός εἰμ' ἐγώ,
<aristoph. plu. 919> ὥστ' εἰς ἔμ' ἥκει τῆς πόλεως τὰ πράγματα.
<aristoph. plu. 920> νὴ Δία πονηρόν γ' ἆρα προστάτην ἔχει.
<aristoph. plu. 921> ἐκεῖνο δ' οὐ βούλοι' ἄν, ἡσυχίαν ἔχων
<aristoph. plu. 922> ζῆν ἀργός;   ἀλλὰ προβατίου βίον λέγεις,
<aristoph. plu. 923> εἰ μὴ φανεῖται διατριβή τις τῷ βίῳ.
<aristoph. plu. 924> οὐδ' ἂν μεταμάθοις;   οὐδ' ἂν εἰ δοίης γέ μοι
<aristoph. plu. 925> τὸν Πλοῦτον αὐτὸν καὶ τὸ Βάττου σίλφιον.
<aristoph. plu. 926> κατάθου ταχέως θοἰμάτιον.   οὗτος, σοὶ λέγει.
<aristoph. plu. 927> ἔπειθ' ὑπόλυσαι.   ταῦτα πάντα σοὶ λέγει.
<aristoph. plu. 928> καὶ μὴν προσελθέτω πρὸς ἔμ' ὑμῶν ἐνθαδὶ
<aristoph. plu. 929> ὁ βουλόμενος.   οὐκοῦν ἐκεῖνός εἰμ' ἐγώ.
<aristoph. plu. 930> οἴμοι τάλας ἀποδύομαι μεθ' ἡμέραν.
<aristoph. plu. 931> σὺ γὰρ ἀξιοῖς τἀλλότρια πράττων ἐσθίειν.
<aristoph. plu. 932> ὁρᾷς ἃ ποιεῖς; ταῦτ' ἐγὼ μαρτύρομαι.
<aristoph. plu. 933> ἀλλ' οἴχεται φεύγων ὃν ἦγες μάρτυρα.
<aristoph. plu. 934> οἴμοι περιείλημμαι μόνος.   νυνὶ βοᾷς;
<aristoph. plu. 935> οἴμοι μάλ' αὖθις.   δὸς σύ μοι τὸ τριβώνιον,
<aristoph. plu. 936> ἵν' ἀμφιέσω τὸν συκοφάντην τουτονί.
<aristoph. plu. 937> μὴ δῆθ': ἱερὸν γάρ ἐστι τοῦ Πλούτου πάλαι.
<aristoph. plu. 938> ἔπειτα ποῦ κάλλιον ἀνατεθήσεται
<aristoph. plu. 939> ἢ περὶ πονηρὸν ἄνδρα καὶ τοιχωρύχον;
<aristoph. plu. 940> Πλοῦτον δὲ κοσμεῖν ἱματίοις σεμνοῖς πρέπει.
<aristoph. plu. 941> τοῖς δ' ἐμβαδίοις τί χρήσεταί τις; εἰπέ μοι.
<aristoph. plu. 942> καὶ ταῦτα πρὸς τὸ μέτωπον αὐτίκα δὴ μάλα
<aristoph. plu. 943> ὥσπερ κοτίνῳ προσπατταλεύσω τουτῳί.
<aristoph. plu. 944> ἄπειμι: γιγνώσκω γὰρ ἥττων ὢν πολὺ
<aristoph. plu. 945> ὑμῶν: ἐὰν δὲ σύζυγον λάβω τινὰ
<aristoph. plu. 946> καὶ σύκινον, τοῦτον τὸν ἰσχυρὸν θεὸν
<aristoph. plu. 947> ἐγὼ ποιήσω τήμερον δοῦναι δίκην,
<aristoph. plu. 948> ὁτιὴ καταλύει περιφανῶς εἶς ὢν μόνος
<aristoph. plu. 949> τὴν δημοκρατίαν, οὔτε τὴν βουλὴν πιθὼν
<aristoph. plu. 950> τὴν τῶν πολιτῶν οὔτε τὴν ἐκκλησίαν.
<aristoph. plu. 951> καὶ μὴν ἐπειδὴ τὴν πανοπλίαν τὴν ἐμὴν
<aristoph. plu. 952> ἔχων βαδίζεις, ἐς τὸ βαλανεῖον τρέχε:
<aristoph. plu. 953> ἔπειτ' ἐκεῖ κορυφαῖος ἑστηκὼς θέρου.
<aristoph. plu. 954> κἀγὼ γὰρ εἶχον τὴν στάσιν ταύτην ποτέ.
<aristoph. plu. 955> ἀλλ' ὁ βαλανεὺς ἕλξει θύραζ' αὐτὸν λαβὼν
<aristoph. plu. 956> τῶν ὀρχιπέδων: ἰδὼν γὰρ αὐτὸν γνώσεται
<aristoph. plu. 957> ὅτι ἔστ' ἐκείνου τοῦ πονηροῦ κόμματος.
<aristoph. plu. 958> νὼ δ' εἰσίωμεν, ἵνα προσεύξῃ τὸν θεόν. Χοροῦ
<aristoph. plu. 959> ἆρ' ὦ φίλοι γέροντες ἐπὶ τὴν οἰκίαν
<aristoph. plu. 960> ἀφίγμεθ' ὄντως τοῦ νέου τούτου θεοῦ,
<aristoph. plu. 961> ἢ τῆς ὁδοῦ τὸ παράπαν ἡμαρτήκαμεν;
<aristoph. plu. 962> ἀλλ' ἴσθ' ἐπ' αὐτὰς τὰς θύρας ἀφιγμένη
<aristoph. plu. 963> ὦ μειρακίσκη: πυνθάνει γὰρ ὡρικῶς.
<aristoph. plu. 964> φέρε νυν ἐγὼ τῶν ἔνδοθεν καλέσω τινά.
<aristoph. plu. 965> μὴ δῆτ': ἐγὼ γὰρ αὐτὸς ἐξελήλυθα.
<aristoph. plu. 966> ἀλλ' ὅ τι μάλιστ' ἐλήλυθας λέγειν ς' ἐχρῆν.
<aristoph. plu. 967> πέπονθα δεινὰ καὶ παράνομ' ὦ φίλτατε:
<aristoph. plu. 968> ἀφ' οὗ γὰρ ὁ θεὸς οὗτος ἤρξατο βλέπειν,
<aristoph. plu. 969> ἀβίωτον εἶναί μοι πεποίηκε τὸν βίον.
<aristoph. plu. 970> τί δ' ἔστιν; ἦ που καὶ σὺ συκοφάντρια
<aristoph. plu. 971> εν ταῖς γυναιξὶν ἦσθα;   μὰ Δί' ἐγὼ μὲν οὔ.
<aristoph. plu. 972> ἀλλ' οὐ λαχοῦς' ἔπινες ἐν τῷ γράμματι;
<aristoph. plu. 973> σκώπτεις: ἐγὼ δὲ κατακέκνισμαι δειλάκρα.
<aristoph. plu. 974> οὔκουν ἐρεῖς ἀνύσασα τὸν κνισμὸν τίνα;
<aristoph. plu. 975> ἄκουέ νυν. ἦν μοί τι μειράκιον φίλον,
<aristoph. plu. 976> πενιχρὸν μέν, ἄλλως δ' εὐπρόσωπον καὶ καλὸν
<aristoph. plu. 977> καὶ χρηστόν: εἰ γάρ του δεηθείην ἐγώ,
<aristoph. plu. 978> ἅπαντ' ἐποίει κοσμίως μοι καὶ καλῶς:
<aristoph. plu. 979> ἐγὼ δ' ἐκείνῳ πάντα ταῦθ' ὑπηρέτουν.
<aristoph. plu. 980> τί δ' ἦν ὅ τι σου μάλιστ' ἐδεῖθ' ἑκάστοτε;
<aristoph. plu. 981> οὐ πολλά: καὶ γὰρ ἐκνομίως μ' ᾐσχύνετο.
<aristoph. plu. 982> ἀλλ' ἀργυρίου δραχμὰς ἂν ᾔτης' εἴκοσιν
<aristoph. plu. 983> εἰς ἱμάτιον, ὀκτὼ δ' ἂν εἰς ὑποδήματα:
<aristoph. plu. 984> καὶ ταῖς ἀδελφαῖς ἀγοράσαι χιτώνιον
<aristoph. plu. 985> ἐκέλευσεν ἂν τῇ μητρί θ' ἱματίδιον:
<aristoph. plu. 986> πυρῶν τ' ἂν ἐδεήθη μεδίμνων τεττάρων.
<aristoph. plu. 987> οὐ πολλὰ τοίνυν μὰ τὸν ̓Απόλλω ταῦτά γε
<aristoph. plu. 988> εἴρηκας, ἀλλὰ δῆλον ὅτι ς' ᾐχύνετο.
<aristoph. plu. 989> καὶ ταῦτα τοίνυν οὐχ ἕνεκα μισητίας
<aristoph. plu. 990> αἰτεῖν μ' ἔφασκεν, ἀλλὰ φιλίας οὕνεκα,
<aristoph. plu. 991> ἵνα τοὐμὸν ἱμάτιον φορῶν μεμνῇτό μου.
<aristoph. plu. 992> λέγεις ἐρῶντ' ἄνθρωπον ἐκνομιώτατα.
<aristoph. plu. 993> ἀλλ' οὐχὶ νῦν ὁ βδελυρὸς ἔτι τὸν νοῦν ἔχει
<aristoph. plu. 994> τὸν αὐτόν, ἀλλὰ πολὺ μεθέστηκεν πάνυ.
<aristoph. plu. 995> ἐμοῦ γὰρ αὐτῷ τὸν πλακοῦντα τουτονὶ
<aristoph. plu. 996> καὶ τἄλλα τἀπὶ τοῦ πίνακος τραγήματα
<aristoph. plu. 997> ἐπόντα πεμψάσης ὑπειπούσης θ' ὅτι
<aristoph. plu. 998> εἰς ἑσπέραν ἥξοιμι—   τί ς' ἔδρας'; εἰπέ μοι.
<aristoph. plu. 999> ἄμητα προσαπέπεμψεν ἡμῖν τουτονί,
<aristoph. plu. 1000> ἐφ' ᾧ τ' ἐκεῖσε μηδέποτέ μ' ἐλθεῖν ἔτι,
<aristoph. plu. 1001> καὶ πρὸς ἐπὶ τούτοις εἶπεν ἀποπέμπων ὅτι
<aristoph. plu. 1002> “ πάλαι ποτ' ἦσαν ἄλκιμοι Μιλήσιοι.”
<aristoph. plu. 1003> δῆλον ὅτι τοὺς τρόπους τις οὐ μοχθηρὸς ἦν,
<aristoph. plu. 1004> ἔπειτα πλουτῶν οὐκέθ' ἥδεται φακῇ:
<aristoph. plu. 1005> πρὸ τοῦ δ' ὑπὸ τῆς πενίας ἅπανθ' ὑπήσθιεν.
<aristoph. plu. 1006> καὶ μὴν πρὸ τοῦ γ' ὁσημέραι νὴ τὼ θεὼ
<aristoph. plu. 1007> ἐπὶ τὴν θύραν ἐβάδιζεν ἀεὶ τὴν ἐμήν.
<aristoph. plu. 1008> ἐπ' ἐκφοράν;   μὰ Δί' ἀλλὰ τῆς φωνῆς μόνον
<aristoph. plu. 1009> ἐρῶν ἀκοῦσαι.   τοῦ λαβεῖν μὲν οὖν χάριν.
<aristoph. plu. 1010> καὶ νὴ Δί' εἰ λυπουμένην γ' αἴσθοιτό με,
<aristoph. plu. 1011> νηττάριον ἂν καὶ φάττιον ὑπεκορίζετο.
<aristoph. plu. 1012> ἔπειτ' ἴσως ᾔτει ς' ἂν εἰς ὑποδήματα.
<aristoph. plu. 1013> μυστηρίοις δὲ τοῖς μεγάλοις ὀχουμένην
<aristoph. plu. 1014> ἐπὶ τῆς ἁμάξης ὅτι προσέβλεψέν μέ τις,
<aristoph. plu. 1015> ἐτυπτόμην διὰ τοῦθ' ὅλην τὴν ἡμέραν.
<aristoph. plu. 1016> οὕτω σφόδρα ζηλότυπος ὁ νεανίσκος ἦν.
<aristoph. plu. 1017> μόνος γὰρ ἥδεθ', ὡς ἔοικεν, ἐσθίων.
<aristoph. plu. 1018> καὶ τάς γε χεῖρας παγκάλας ἔχειν μ' ἔθη.
<aristoph. plu. 1019> ὁπότε προτείνοιέν γε δραχμὰς εἴκοσιν.
<aristoph. plu. 1020> ὄζειν τε τῆς χρόας ἔφασκεν ἡδύ μου.
<aristoph. plu. 1021> εἰ Θάσιον ἐνέχεις, εἰκότως γε νὴ Δία.
<aristoph. plu. 1022> τὸ βλέμμα θ' ὡς ἔχοιμι μαλακὸν καὶ καλόν.
<aristoph. plu. 1023> οὐ σκαιὸς ἦν ἄνθρωπος, ἀλλ' ἠπίστατο
<aristoph. plu. 1024> γραὸς καπρώσης τἀφόδια κατεσθίειν.
<aristoph. plu. 1025> ταῦτ' οὖν ὁ θεὸς ὦ φίλ' ἄνερ οὐκ ὀρθῶς ποιεῖ,
<aristoph. plu. 1026> φάσκων βοηθεῖν τοῖς ἀδικουμένοις ἀεί.
<aristoph. plu. 1027> τί γὰρ ποιήσει; φράζε, καὶ πεπράξεται.
<aristoph. plu. 1028> ἀναγκάσαι δίκαιόν ἐστι νὴ Δία
<aristoph. plu. 1029> τὸν εὖ παθόνθ' ὑπ' ἐμοῦ πάλιν μ' ἀντευποιεῖν,
<aristoph. plu. 1030> ἢ μηδ' ὁτιοῦν ἀγαθὸν δίκαιόν ἐστ' ἔχειν.
<aristoph. plu. 1031> οὔκουν καθ' ἑκάστην ἀπεδίδου τὴν νύκτα σοι;
<aristoph. plu. 1032> ἀλλ' οὐδέποτέ με ζῶσαν ἀπολείψειν ἔφη.
<aristoph. plu. 1033> ὀρθῶς γε: νῦν δέ γ' οὐκέτι ζῆν ς' οἴεται.
<aristoph. plu. 1034> ὑπὸ τοῦ γὰρ ἄλγους κατατέτηκ' ὦ φίλτατε.
<aristoph. plu. 1035> οὐκ ἀλλὰ κατασέσηπας, ὥς γ' ἐμοὶ δοκεῖς.
<aristoph. plu. 1036> διὰ δακτυλίου μὲν οὖν ἔμεγ' ἂν διελκύσαις.
<aristoph. plu. 1037> εἰ τυγχάνοι γ' ὁ δακτύλιος ὢν τηλία.
<aristoph. plu. 1038> καὶ μὴν τὸ μειράκιον τοδὶ προσέρχεται,
<aristoph. plu. 1039> οὗπερ πάλαι κατηγοροῦσα τυγχάνω:
<aristoph. plu. 1040> ἔοικε δ' ἐπὶ κῶμον βαδίζειν.   φαίνεται.
<aristoph. plu. 1041> στέφανόν γέ τοι καὶ δᾷδ' ἔχων πορεύεται.
<aristoph. plu. 1042> ἀσπάζομαί σε.   τί φησιν;   ἀρχαία φίλη,
<aristoph. plu. 1043> πολιὰ γεγένησαι ταχύ γε νὴ τὸν οὐρανόν.
<aristoph. plu. 1044> τάλαιν' ἐγὼ τῆς ὕβρεος ἧς ὑβρίζομαι.
<aristoph. plu. 1045> ἔοικε διὰ πολλοῦ χρόνου ς' ἑορακέναι.
<aristoph. plu. 1046> ποίου χρόνου ταλάνταθ', ὃς παρ' ἐμοὶ χθὲς ἦν;
<aristoph. plu. 1047> τοὐναντίον πέπονθε τοῖς πολλοῖς ἄρα:
<aristoph. plu. 1048> μεθύων γάρ, ὡς ἔικεν, ὀξύτερον βλέπει.
<aristoph. plu. 1049> οὔκ, ἀλλ' ἀκόλαστός ἐστιν ἀεὶ τοὺς τρόπους.
<aristoph. plu. 1050> ὦ Ποντοπόσειδον καὶ θεοὶ πρεσβυτικοί,
<aristoph. plu. 1051> ἐν τῷ προσώπῳ τῶν ῥυτίδων ὅσας ἔχει.
<aristoph. plu. 1052> ἆ ἆ,
<aristoph. plu. 1053> τὴν δᾷδα μή μοι πρόσφερ'.   εὖ μέντοι λέγει.
<aristoph. plu. 1054> ἐὰν γὰρ αὐτὴν εἷς μόνος σπινθὴρ λάβῃ
<aristoph. plu. 1055> ὥσπερ παλαιὰν εἰρεσιώνην καύσεται.
<aristoph. plu. 1055> βούλει διὰ χρόνου πρός με παῖσαι;   ποῖ τάλαν;
<aristoph. plu. 1056> αὐτοῦ, λαβοῦσα κάρνα.   παιδιὰν τίνα;
<aristoph. plu. 1057> πόσους ἔχεις ὀδόντας.   ἀλλὰ γνώσομαι
<aristoph. plu. 1058> κἄγωγ': ἔχει γὰρ τρεῖς ἴσως ἢ τέτταρας.
<aristoph. plu. 1059> ἀπότεισον: ἕνα γὰρ γόμφιον μόνον φορεῖ.
<aristoph. plu. 1060> ταλάντατ' ἀνδρῶν οὐχ ὑγιαίνειν μοι δοκεῖς,
<aristoph. plu. 1061> πλυνόν με ποιῶν ἐν τοσούτοις ἀνδράσιν.
<aristoph. plu. 1062> ὄναιο μέντἄν, εἴ τις ἐκπλύνειέ σε.
<aristoph. plu. 1063> οὐ δῆτ', ἐπεὶ νῦν μὲν καπηλικῶς ἔχει,
<aristoph. plu. 1064> εἰ δ' ἐκπλυνεῖται τοῦτο τὸ ψιμύθιον,
<aristoph. plu. 1065> ὄψει κατάδηλα τοῦ προσώπου τὰ ῥάκη.
<aristoph. plu. 1066> γέρων ἀνὴρ ὢν οὐχ ὑγιαίνειν μοι δοκεῖς.
<aristoph. plu. 1067> πειρᾷ μὲν οὖν ἴσως σε καὶ τῶν τιτθίων
<aristoph. plu. 1068> ἐφάπτεταί σου λανθάνειν δοκῶν ἐμέ.
<aristoph. plu. 1069> μὰ τὴν ̓Αφροδίτην οὐκ ἐμοῦ γ' ὦ βδελυρὲ σύ.
<aristoph. plu. 1070> μὰ τὴν ̔Εκάτην οὐ δῆτα: μαινοίμην γὰρ ἄν.
<aristoph. plu. 1071> ἀλλ' ὦ νεανίσκ' οὐκ ἐῶ τὴν μείρακα
<aristoph. plu. 1072> μισεῖν σε ταύτην.   ἀλλ' ἔγωγ' ὑπερφιλῶ.
<aristoph. plu. 1073> καὶ μὴν κατηγορεῖ γέ σου.   τί κατηγορεῖ;
<aristoph. plu. 1074> εἶναί ς' ὑβριστήν φησι καὶ λέγειν ὅτι
<aristoph. plu. 1075> “ πάλαι ποτ' ἦσαν ἄλκιμοι Μιλήσιοι.”
<aristoph. plu. 1076> ἐγὼ περὶ ταύτης οὐ μαχοῦμαί σοι.   τὸ τί;
<aristoph. plu. 1077> αἰσχυνόμενος τὴν ἡλικίαν τὴν σήν, ἐπεὶ
<aristoph. plu. 1078> οὐκ ἄν ποτ' ἄλλῳ τοῦτ' ἐπέτρεψ' ἐγὼ ποιεῖν:
<aristoph. plu. 1079> νῦν δ' ἄπιθι χαίρων συλλαβὼν τὴν μείρακα.
<aristoph. plu. 1080> οἶδ' οἶδα τὸν νοῦν: οὐκέτ' ἀξιοῖς ἴσως
<aristoph. plu. 1081> εἶναι μετ' αὐτῆς.   ὁ δ' ἐπιτρέψων ἐστὶ τίς;
<aristoph. plu. 1082> οὐκ ἂν διαλεχθείην διεσπλεκωμένῃ
<aristoph. plu. 1083> ὑπὸ μυρίων ἐτῶν γε καὶ τρισχιλίων.
<aristoph. plu. 1084> ὅμως δ' ἐπειδὴ καὶ τὸν οἶνον ἠξίους
<aristoph. plu. 1085> πίνειν, συνεκποτέ' ἐστί σοι καὶ τὴν τρύγα.
<aristoph. plu. 1086> ἀλλ' ἔστι κομιδῇ τρὺξ παλαιὰ καὶ σαπρά.
<aristoph. plu. 1087> οὐκοῦν τρύγοιπος ταῦτα πάντ' ἰάσεται.
<aristoph. plu. 1088> ἀλλ' εἴσιθ' εἴσω: τῷ θεῷ γὰρ βούλομαι
<aristoph. plu. 1089> ἐλθὼν ἀναθεῖναι τοὺς στεφάνους τούσδ' οὓς ἔχω.
<aristoph. plu. 1090> ἐγὼ δέ γ' αὐτῷ καὶ φράσαι τι βούλομαι.
<aristoph. plu. 1091> ἐγὼ δέ γ' οὐκ εἴσειμι.   θάρρει, μὴ φοβοῦ.
<aristoph. plu. 1092> οὐ γὰρ βιάσεται.   πάνυ καλῶς τοίνυν λέγεις.
<aristoph. plu. 1093> ἱκανὸν γὰρ αὐτὴν πρότερον ὑπεπίττουν χρόνον.
<aristoph. plu. 1094> βάδιζ': ἐγὼ δέ σου κατόπιν εἰσέρχομαι.
<aristoph. plu. 1095> ὡς εὐτόνως ὦ Ζεῦ βασιλεῦ τὸ γρᾴδιον
<aristoph. plu. 1096> ὥσπερ λεπὰς τῷ μειρακίῳ προσείχετο. Χοροῦ
<aristoph. plu. 1097> τίς ἔσθ' ὁ κόπτων τὴν θύραν; τουτὶ τί ἦν;
<aristoph. plu. 1098> οὐδεὶς ἔοικεν: ἀλλὰ δῆτα τὸ θύριον
<aristoph. plu. 1099> φθεγγόμενον ἄλλως κλαυσιᾷ.
<aristoph. plu. 1100> σέ τοι λέγω,
<aristoph. plu. 1100> ὁ Καρίων, ἀνάμεινον.   οὗτος εἰπέ μοι,
<aristoph. plu. 1101> σὺ τὴν θύραν ἔκοπτες οὑτωσὶ σφόδρα;
<aristoph. plu. 1102> μὰ Δί' ἀλλ' ἔμελλον: εἶτ' ἀνέῳξάς με φθάσας.
<aristoph. plu. 1103> ἀλλ' ἐκκάλει τὸν δεσπότην τρέχων ταχύ,
<aristoph. plu. 1104> ἒπειτα τὴν γυναῖκα καὶ τὰ παιδία,
<aristoph. plu. 1105> ἔπειτα τοὺς θεράποντας, εἶτα τὴν κύνα,
<aristoph. plu. 1106> ἔπειτα σαυτόν, εἶτα τὴν ὗν.   εἰπέ μοι,
<aristoph. plu. 1107> τί δ' ἔστιν;   ὁ Ζεὺς ὦ πόνηρε βούλεται
<aristoph. plu. 1108> ἐς ταὐτὸν ὑμᾶς συγκυκήσας τρύβλιον
<aristoph. plu. 1109> ἁπαξάπαντας ἐς τὸ βάραθρον ἐμβαλεῖν.
<aristoph. plu. 1110> ἡ γλῶττα τῷ κήρυκι τούτων τέμνεται.
<aristoph. plu. 1111> ἀτὰρ διὰ τί δὴ ταῦτ' ἐπιβουλεύει ποιεῖν
<aristoph. plu. 1112> ἡμᾶς;   ὁτιὴ δεινότατα πάντων πραγμάτων
<aristoph. plu. 1113> εἴργασθ'. ἀφ' οὗ γὰρ ἤρξατ' ἐξ ἀρχῆς βλέπειν
<aristoph. plu. 1114> ὁ Πλοῦτος, οὐδεὶς οὐ λιβανωτόν, οὐ δάφνην,
<aristoph. plu. 1115> οὐ ψαιστόν, οὐχ ἱερεῖον, οὐκ ἄλλ' οὐδὲ ἓν
<aristoph. plu. 1116> ἡμῖν ἔτι θύει τοῖς θεοῖς.   μὰ Δί' οὐδέ γε
<aristoph. plu. 1117> θύσει. κακῶς γὰρ ἐπεμελεῖσθ' ἡμῶν τότε.
<aristoph. plu. 1118> καὶ τῶν μὲν ἄλλων μοι θεῶν ἧττον μέλει,
<aristoph. plu. 1119> ἐγὼ δ' ἀπόλωλα κἀπιτέτριμμαι.   σωφρονεῖς.
<aristoph. plu. 1120> πρότερον γὰρ εἶχον μὲν παρὰ ταῖς καπηλίσιν
<aristoph. plu. 1121> πάντ' ἀγάθ' ἕωθεν εὐθύς, οἰνοῦτταν μέλι
<aristoph. plu. 1122> ἰσχάδας, ὅς' εἰκός ἐστιν ̔Ερμῆν ἐσθίειν:
<aristoph. plu. 1123> νυνὶ δὲ πεινῶν ἀναβάδην ἀναπαύομαι.
<aristoph. plu. 1124> οὔκουν δικαίως, ὅστις ἐποίεις ζημίαν
<aristoph. plu. 1125> ἐνίοτε τοιαῦτ' ἀγάθ' ἔχων;   οἴμοι τάλας,
<aristoph. plu. 1126> οἴμοι πλακοῦντος τοῦ ν' τετράδι πεπεμμένου.
<aristoph. plu. 1127> ποθεῖς τὸν οὐ παρόντα καὶ μάτην καλεῖς.
<aristoph. plu. 1128> οἴμοι δὲ κωλῆς ἣν ἐγὼ κατήσθιον.
<aristoph. plu. 1129> ἀσκωλίαζ' ἐνταῦθα πρὸς τὴν αἰθρίαν.
<aristoph. plu. 1130> σπλάγχνων τε θερμῶν ὧν ἐγὼ κατήσθιον.
<aristoph. plu. 1131> ὀδύνη σε περὶ τὰ σπλάγχν' ἔοικέ τι στρέφειν.
<aristoph. plu. 1132> οἴμοι δὲ κύλικος ἴσον ἴσῳ κεκραμένης.
<aristoph. plu. 1133> ταύτην ἐπιπιὼν ἀποτρέχων οὐκ ἂν φθάνοις.
<aristoph. plu. 1134> ἆρ' ὠφελήσαις ἄν τι τὸν σαυτοῦ φίλον;
<aristoph. plu. 1135> εἴ του δέει γ' ὧν δυνατός εἰμί ς' ὠφελεῖν.
<aristoph. plu. 1136> εἴ μοι πορίσας ἄρτον τιν' εὖ πεπεμμένον
<aristoph. plu. 1137> δοίης καταφαγεῖν καὶ κρέας νεανικὸν
<aristoph. plu. 1138> ὧν θύεθ' ὑμεῖς ἔνδον.   ἀλλ' οὐκ ἐκφορά.
<aristoph. plu. 1139> καὶ μὴν ὁπότε τι σκευάριον τοῦ δεσπότου
<aristoph. plu. 1140> ὑφέλοι', ἐγώ σε λανθάνειν ἐποίουν ἀεί.
<aristoph. plu. 1141> ἐφ' ᾧ τε μετέχειν καὐτὸς ὦ τοιχωρύχε.
<aristoph. plu. 1142> ἧκεν γὰρ ἄν σοι ναστὸς εὖ πεπεμμένος.
<aristoph. plu. 1143> ἔπειτα τοῦτόν γ' αὐτὸς ἂν κατήσθιες.
<aristoph. plu. 1144> οὐ γὰρ μετεῖχες τὰς ἴσας πληγὰς ἐμοί,
<aristoph. plu. 1145> ὁπότε τι ληφθείην πανουργήσας ἐγώ.
<aristoph. plu. 1146> μὴ μνησικακήσῃς, εἰ σὺ Φυλὴν κατέλαβες.
<aristoph. plu. 1147> ἀλλὰ ξύνοικον πρὸς θεῶν δέξασθέ με.
<aristoph. plu. 1148> ἔπειτ' ἀπολιπὼν τοὺς θεοὺς ἐνθάδε μενεῖς;
<aristoph. plu. 1149> τὰ γὰρ παρ' ὑμῖν ἐστι βελτίω πολύ.
<aristoph. plu. 1150> τί δέ; ταὐτομολεῖν ἀστεῖον εἶναί σοι δοκεῖ;
<aristoph. plu. 1151> πατρὶς γάρ ἐστι πᾶς' ἵν' ἂν πράττῃ τις εὖ.
<aristoph. plu. 1152> τί δῆτ' ἂν εἴης ὄφελος ἡμῖν ἐνθάδ' ὤν;
<aristoph. plu. 1153> παρὰ τὴν θύραν στροφαῖον ἱδρύσασθέ με.
<aristoph. plu. 1154> στροφαῖον; ἀλλ' οὐκ ἔργον ἔστ' οὐδὲν στροφῶν.
<aristoph. plu. 1155> ἀλλ' ἐμπολαῖον.   ἀλλὰ πλουτοῦμεν: τί οὖν
<aristoph. plu. 1156> ̔Ερμῆν παλιγκάπηλον ἡμᾶς δεῖ τρέφειν;
<aristoph. plu. 1157> ἀλλὰ δόλιον τοίνυν.   δόλιον; ἥκιστά γε:
<aristoph. plu. 1158> οὐ γὰρ δόλου νῦν ἔργον, ἀλλ' ἁπλῶν τρόπων.
<aristoph. plu. 1159> ἀλλ' ἡγεμόνιον.   ἀλλ' ὁ θεὸς ἤδη βλέπει,
<aristoph. plu. 1160> ὥσθ' ἡγεμόνος οὐδὲν δεησόμεσθ' ἔτι.
<aristoph. plu. 1161> ἐναγώνιος τοίνυν ἔσομαι. τί δῆτ' ἐρεῖς;
<aristoph. plu. 1162> Πλούτῳ γάρ ἐστι τοῦτο συμφορώτατον
<aristoph. plu. 1163> ποιεῖν ἀγῶνας μουσικοὺς καὶ γυμνικούς.
<aristoph. plu. 1164> ὡς ἀγαθόν ἐστ' ἐπωνυμίας πολλὰς ἔχειν:
<aristoph. plu. 1165> οὗτος γὰρ ἐξηύρηκεν αὑτῷ βιότιον.
<aristoph. plu. 1166> οὐκ ἐτὸς ἅπαντες οἱ δικάζοντες θαμὰ
<aristoph. plu. 1167> σπεύδουσιν ἐν πολλοῖς γεγράφθαι γράμμασιν.
<aristoph. plu. 1168> οὐκοῦν ἐπὶ τούτοις εἰσίω;   καὶ πλῦνέ γε
<aristoph. plu. 1169> αὐτὸς προσελθὼν πρὸς τὸ φρέαρ τὰς κοιλίας,
<aristoph. plu. 1170> ἵν' εὐθέως διακονικὸς εἶναι δοκῇς. Χοροῦ
<aristoph. plu. 1171> τίς ἂν φράσειε ποῦ 'στι Χρεμύλος μοι σαφῶς;
<aristoph. plu. 1172> τί δ' ἔστιν ὦ βέλτιστε;   τί γὰρ ἀλλ' ἢ κακῶς;
<aristoph. plu. 1173> ἀφ' οὗ γὰρ ὁ Πλοῦτος οὗτος ἤρξατο βλέπειν,
<aristoph. plu. 1174> ἀπόλωλ' ὑπὸ λιμοῦ. καταφαγεῖν γὰρ οὐκ ἔχω,
<aristoph. plu. 1175> καὶ ταῦτα τοῦ σωτῆρος ἱερεὺς ὢν Διός.
<aristoph. plu. 1176> ἡ δ' αἰτία τίς ἐστιν ὦ πρὸς τῶν θεῶν;
<aristoph. plu. 1177> θύειν ἔτ' οὐδεὶς ἀξιοῖ.   τίνος οὕνεκα;
<aristoph. plu. 1178> ὅτι πάντες εἰσὶ πλούσιοι: καίτοι τότε,
<aristoph. plu. 1179> ὅτ' εἶχον οὐδέν, ὁ μὲν ἂν ἥκων ἔμπορος
<aristoph. plu. 1180> ἔθυσεν ἱερεῖόν τι σωθείς, ὁ δέ τις ἂν
<aristoph. plu. 1181> δίκην ἀποφυγών, ὁ δ' ἂν ἐκαλλιερεῖτό τις
<aristoph. plu. 1182> κἀμέ γ' ἐκάλει τὸν ἱερέα: νῦν δ' οὐδὲ εἷς
<aristoph. plu. 1183> θύει τὸ παράπαν οὐδὲν οὐδ' εἰσέρχεται,
<aristoph. plu. 1184> πλὴν ἀποπατησόμενοί γε πλεῖν ἢ μύριοι.
<aristoph. plu. 1185> οὔκουν τὰ νομιζόμενα σὺ τούτων λαμβάνεις;
<aristoph. plu. 1186> τὸν οὖν Δία τὸν σωτῆρα καὐτός μοι δοκῶ
<aristoph. plu. 1187> χαίρειν ἐάσας ἐνθάδ' αὐτοῦ καταμένειν.
<aristoph. plu. 1188> θάρρει: καλῶς ἔσται γάρ, ἢν θεὸς θέλῃ.
<aristoph. plu. 1189> ὁ Ζεὺς ὁ σωτὴρ γὰρ πάρεστιν ἐνθάδε,
<aristoph. plu. 1190> αὐτόματος ἥκων.   πάντ' ἀγαθὰ τοίνυν λέγεις.
<aristoph. plu. 1191> ἱδρυσόμεθ' οὖν αὐτίκα μάλ', ἀλλὰ περίμενε
<aristoph. plu. 1192> τὸν Πλοῦτον, οὗπερ πρότερον ἦν ἱδρυμένος
<aristoph. plu. 1193> τὸν ὀπισθόδομον ἀεὶ φυλάττων τῆς θεοῦ.
<aristoph. plu. 1194> ἀλλ' ἐκδότω τις δεῦρο δᾷδας ἡμμένας,
<aristoph. plu. 1195> ἵν' ἔχων προηγῇ τῷ θεῷ σύ.   πάνυ μὲν οὖν
<aristoph. plu. 1196> δρᾶν ταῦτα χρή.   τὸν Πλοῦτον ἔξω τις κάλει.
<aristoph. plu. 1197> ἐγὼ δὲ τί ποιῶ;   τὰς χύτρας, αἷς τὸν θεὸν
<aristoph. plu. 1198> ἱδρυσόμεθα, λαβοῦς' ἐπὶ τῆς κεφαλῆς φέρε
<aristoph. plu. 1199> σεμνῶς: ἔχουσα δ' ἦλθες αὐτὴ ποικίλα.
<aristoph. plu. 1200> ὧν δ' οὕνεκ' ἦλθον;   πάντα σοι πεπράξεται.
<aristoph. plu. 1201> ἥξει γὰρ ὁ νεανίσκος ὡς ς' εἰς ἑσπέραν.
<aristoph. plu. 1202> ἀλλ' εἴ γε μέντοι νὴ Δί' ἐγγυᾷ σύ μοι
<aristoph. plu. 1203> ἥξειν ἐκεῖνον ὡς ἔμ', οἴσω τὰς χύτρας.
<aristoph. plu. 1204> καὶ μὴν πολὺ τῶν ἄλλων χυτρῶν τἀναντία
<aristoph. plu. 1205> αὗται ποιοῦσι: ταῖς μὲν ἄλλαις γὰρ χύτραις
<aristoph. plu. 1206> ἡ γραῦς ἔπεστ' ἀνωτάτω, ταύτης δὲ νῦν
<aristoph. plu. 1207> τῆς γραὸς ἐπιπολῆς ἔπεισιν αἱ χύτραι.
<aristoph. plu. 1208> οὐκ ἔτι τοίνυν εἰκὸς μέλλειν οὐδ' ἡμᾶς, ἀλλ' ἀναχωρεῖν
<aristoph. plu. 1209> ἐς τοὔπισθεν: δεῖ γὰρ κατόπιν τούτων ᾄδοντας ἕπεσθαι.
