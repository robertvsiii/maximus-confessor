<euripides. ion 1> ̓́Ατλας, ὁ χαλκέοισι † νώτοις οὐρανὸν
<euripides. ion 2> θεῶν παλαιὸν οἶκον ἐκτρίβων, θεῶν
<euripides. ion 3> μιᾶς † ἔφυσε Μαῖαν, ἣ 'μ' ἐγείνατο
<euripides. ion 4> ̔Ερμῆν μεγίστῳ Ζηνί, δαιμόνων λάτριν.
<euripides. ion 5> ἥκω δὲ Δελφῶν τήνδε γῆν, ἵν' ὀμφαλὸν
<euripides. ion 6> μέσον καθίζων Φοῖβος ὑμνῳδεῖ βροτοῖς
<euripides. ion 7> τά τ' ὄντα καὶ μέλλοντα θεσπίζων ἀεί.
<euripides. ion 8> ἔστιν γὰρ οὐκ ἄσημος ̔Ελλήνων πόλις,
<euripides. ion 9> τῆς χρυσολόγχου Παλλάδος κεκλημένη,
<euripides. ion 10> οὗ παῖδ' ̓Ερεχθέως Φοῖβος ἔζευξεν γάμοις
<euripides. ion 11> βίᾳ Κρέουσαν, ἔνθα προσβόρρους πέτρας
<euripides. ion 12> Παλλάδος ὑπ' ὄχθῳ τῆς ̓Αθηναίων χθονὸς
<euripides. ion 13> Μακρὰς καλοῦσι γῆς ἄνακτες ̓Ατθίδος.
<euripides. ion 14> ἀγνὼς δὲ πατρί — τῷ θεῷ γὰρ ἦν φίλον —
<euripides. ion 15> γαστρὸς διήνεγκ' ὄγκον. ὡς δ' ἦλθεν χρόνος,
<euripides. ion 16> τεκοῦς' ἐν οἴκοις παῖδ' ἀπήνεγκεν βρέφος
<euripides. ion 17> ἐς ταὐτὸν ἄντρον οὗπερ ηὐνάσθη θεῷ
<euripides. ion 18> Κρέουσα, κἀκτίθησιν ὡς θανούμενον
<euripides. ion 19> κοίλης ἐν ἀντίπηγος εὐτρόχῳ κύκλῳ,
<euripides. ion 20> προγόνων νόμον σῴζουσα τοῦ τε γηγενοῦς
<euripides. ion 21> ̓Εριχθονίου. κείνῳ γὰρ ἡ Διὸς κόρη
<euripides. ion 22> φρουρὼ παραζεύξασα φύλακε σώματος
<euripides. ion 23> δισσὼ δράκοντε, παρθένοις ̓Αγλαυρίσι
<euripides. ion 24> δίδωσι σῴζειν: ὅθεν ̓Ερεχθείδαις ἐκεῖ
<euripides. ion 25> νόμος τις ἔστιν ὄφεσιν ἐν χρυσηλάτοις
<euripides. ion 26> τρέφειν τέκνα. ἀλλ' ἣν εἶχε παρθένος χλιδὴν
<euripides. ion 27> τέκνῳ προσάψας' ἔλιπεν ὡς θανουμένῳ.
<euripides. ion 28> κἄμ' ὢν ἀδελφὸς Φοῖβος αἰτεῖται τάδε:
<euripides. ion 29> ὦ σύγγον', ἐλθὼν λαὸν εἰς αὐτόχθονα
<euripides. ion 30> κλεινῶν ̓Αθηνῶν — οἶσθα γὰρ θεᾶς πόλιν —
<euripides. ion 31> λαβὼν βρέφος νεογνὸν ἐκ κοίλης πέτρας
<euripides. ion 32> αὐτῷ σὺν ἄγγει σπαργάνοισί θ' οἷς ἔχει
<euripides. ion 33> ἔνεγκε Δελφῶν τἀμὰ πρὸς χρηστήρια,
<euripides. ion 34> καὶ θὲς πρὸς αὐταῖς εἰσόδοις δόμων ἐμῶν.
<euripides. ion 35> τὰ δ' ἄλλ' — ἐμὸς γάρ ἐστιν, ὡς εἰδῇς, ὁ παῖς —
<euripides. ion 36> ἡμῖν μελήσει. Λοξίᾳ δ' ἐγὼ χάριν
<euripides. ion 37> πράσσων ἀδελφῷ πλεκτὸν ἐξάρας κύτος
<euripides. ion 38> ἤνεγκα, καὶ τὸν παῖδα κρηπίδων ἔπι
<euripides. ion 39> τίθημι ναοῦ τοῦδ', ἀναπτύξας κύτος
<euripides. ion 40> ἑλικτὸν ἀντίπηγος, ὡς ὁρῷθ' ὁ παῖς.
<euripides. ion 41> κυρεῖ δ' ἅμ' ἱππεύοντος ἡλίου κύκλῳ
<euripides. ion 42> προφῆτις ἐσβαίνουσα μαντεῖον θεοῦ:
<euripides. ion 43> ὄψιν δὲ προσβαλοῦσα παιδὶ νηπίῳ
<euripides. ion 44> ἐθαύμας' εἴ τις Δελφίδων τλαίη κόρη
<euripides. ion 45> λαθραῖον ὠδῖν' ἐς θεοῦ ῥῖψαι δόμον,
<euripides. ion 46> ὑπέρ τε θυμέλας διορίσαι πρόθυμος ἦν:
<euripides. ion 47> οἴκτῳ δ' ἀφῆκεν ὠμότητα — καὶ θεὸς
<euripides. ion 48> συνεργὸς ἦν τῷ παιδὶ μὴ 'κπεσεῖν δόμων —
<euripides. ion 49> τρέφει δέ νιν λαβοῦσα. τὸν σπείραντα δὲ
<euripides. ion 50> οὐκ οἶδε Φοῖβον οὐδὲ μητέρ' ἧς ἔφυ,
<euripides. ion 51> ὁ παῖς τε τοὺς τεκόντας οὐκ ἐπίσταται.
<euripides. ion 52> νέος μὲν οὖν ὢν ἀμφὶ βωμίους τροφὰς
<euripides. ion 53> ἠλᾶτ' ἀθύρων: ὡς δ' ἀπηνδρώθη δέμας,
<euripides. ion 54> Δελφοί σφ' ἔθεντο χρυσοφύλακα τοῦ θεοῦ
<euripides. ion 55> ταμίαν τε πάντων πιστόν, ἐν δ' ἀνακτόροις
<euripides. ion 56> θεοῦ καταζῇ δεῦρ' ἀεὶ σεμνὸν βίον.
<euripides. ion 57> Κρέουσα δ' ἡ τεκοῦσα τὸν νεανίαν
<euripides. ion 58> Ξούθῳ γαμεῖται συμφορᾶς τοιᾶσδ' ὕπο:
<euripides. ion 59> ἦν ταῖς ̓Αθήναις τοῖς τε Χαλκωδοντίδαις,
<euripides. ion 60> οἳ γῆν ἔχους' Εὐβοῖδα, πολέμιος κλύδων:
<euripides. ion 61> ὃν συμπονήσας καὶ συνεξελὼν δορὶ
<euripides. ion 62> γάμων Κρεούσης ἀξίωμ' ἐδέξατο,
<euripides. ion 63> οὐκ ἐγγενὴς ὤν, Αἰόλου δὲ τοῦ Διὸς
<euripides. ion 64> γεγὼς ̓Αχαιός. χρόνια δὲ σπείρας λέχη
<euripides. ion 65> ἄτεκνός ἐστι, καὶ Κρέους': ὧν οὕνεκα
<euripides. ion 66> ἥκουσι πρὸς μαντεῖ' ̓Απόλλωνος τάδε
<euripides. ion 67> ἔρωτι παίδων. Λοξίας δὲ τὴν τύχην
<euripides. ion 68> ἐς τοῦτ' ἐλαύνει, κοὐ λέληθεν, ὡς δοκεῖ.
<euripides. ion 69> δώσει γὰρ εἰσελθόντι μαντεῖον τόδε
<euripides. ion 70> Ξούθῳ τὸν αὑτοῦ παῖδα, καὶ πεφυκέναι
<euripides. ion 71> κείνου σφε φήσει, μητρὸς ὡς ἐλθὼν δόμους
<euripides. ion 72> γνωσθῇ Κρεούσῃ, καὶ γάμοι τε Λοξίου
<euripides. ion 73> κρυπτοὶ γένωνται παῖς τ' ἔχῃ τὰ πρόσφορα.
<euripides. ion 74> ̓́Ιωνα δ' αὐτόν, κτίστορ' ̓Ασιάδος χθονός,
<euripides. ion 75> ὄνομα κεκλῆσθαι θήσεται καθ' ̔Ελλάδα.
<euripides. ion 76> ἀλλ' ἐς δαφνώδη γύαλα βήσομαι τάδε,
<euripides. ion 77> τὸ κρανθὲν ὡς ἂν ἐκμάθω παιδὸς πέρι.
<euripides. ion 78> ὁρῶ γὰρ ἐκβαίνοντα Λοξίου γόνον
<euripides. ion 79> τόνδ', ὡς πρὸ ναοῦ λαμπρὰ θῇ πυλώματα
<euripides. ion 80> δάφνης κλάδοισιν. ὄνομα δ', οὗ μέλλει τυχεῖν,
<euripides. ion 81> ̓́Ιων' ἐγώ νιν πρῶτος ὀνομάζω θεῶν.
<euripides. ion 82> ἅρματα μὲν τάδε λαμπρὰ τεθρίππων
<euripides. ion 83> ̔́Ηλιος ἤδη λάμπει κατὰ γῆν,
<euripides. ion 84> ἄστρα δὲ φεύγει πυρὶ τῷδ' αἰθέρος
<euripides. ion 85> ἐς νύχθ' ἱεράν:
<euripides. ion 86> Παρνησιάδες δ' ἄβατοι κορυφαὶ
<euripides. ion 87> καταλαμπόμεναι τὴν ἡμερίαν
<euripides. ion 88> ἁψῖδα βροτοῖσι δέχονται.
<euripides. ion 89> σμύρνης δ' ἀνύδρου καπνὸς εἰς ὀρόφους
<euripides. ion 90> Φοίβου πέταται.
<euripides. ion 91> θάσσει δὲ γυνὴ τρίποδα ζάθεον
<euripides. ion 92> Δελφίς, ἀείδους' ̔́Ελλησι βοάς,
<euripides. ion 93> ἃς ἂν ̓Απόλλων κελαδήσῃ.
<euripides. ion 94> ἀλλ', ὦ Φοίβου Δελφοὶ θέραπες,
<euripides. ion 95> τὰς Κασταλίας ἀργυροειδεῖς
<euripides. ion 96> βαίνετε δίνας, καθαραῖς δὲ δρόσοις
<euripides. ion 97> ἀφυδρανάμενοι στείχετε ναούς:
<euripides. ion 98> στόμα τ' εὔφημον φρουρεῖν ἀγαθόν,
<euripides. ion 99> φήμας τ' ἀγαθὰς
<euripides. ion 100> τοῖς ἐθέλουσιν μαντεύεσθαι
<euripides. ion 101> γλώσσης ἰδίας ἀποφαίνειν.
<euripides. ion 102> ἡμεῖς δέ, πόνους οὓς ἐκ παιδὸς
<euripides. ion 103> μοχθοῦμεν ἀεί, πτόρθοισι δάφνης
<euripides. ion 104> στέφεσίν θ' ἱεροῖς ἐσόδους Φοίβου
<euripides. ion 105> καθαρὰς θήσομεν, ὑγραῖς τε πέδον
<euripides. ion 106> ῥανίσιν νοτερόν: πτηνῶν τ' ἀγέλας,
<euripides. ion 107> αἳ βλάπτουσιν σέμν' ἀναθήματα,
<euripides. ion 108> τόξοισιν ἐμοῖς φυγάδας θήσομεν:
<euripides. ion 109> ὡς γὰρ ἀμήτωρ ἀπάτωρ τε γεγὼς
<euripides. ion 110> τοὺς θρέψαντας
<euripides. ion 111> Φοίβου ναοὺς θεραπεύω.
<euripides. ion 112> ἄγ', ὦ νεηθαλὲς ὦ
<euripides. ion 113> καλλίστας προπόλευμα δά-
<euripides. ion 114> φνας, ἃ τὰν Φοίβου θυμέλαν
<euripides. ion 115> σαίρεις ὑπὸ ναοῖς,
<euripides. ion 116> κήπων ἐξ ἀθανάτων,
<euripides. ion 117> ἵνα δρόσοι τέγγους' ἱεραί,
<euripides. ion 118> ῥοὰν ἀέναον
<euripides. ion 119> παγᾶν ἐκπροϊεῖσαι,
<euripides. ion 120> μυρσίνας ἱερὰν φόβαν:
<euripides. ion 121> ᾇ σαίρω δάπεδον θεοῦ
<euripides. ion 122> παναμέριος ἅμ' ἁλίου
<euripides. ion 123> πτέρυγι θοᾷ
<euripides. ion 124> λατρεύων τὸ κατ' ἦμαρ.
<euripides. ion 125> ὦ Παιὰν ὦ Παιάν,
<euripides. ion 126> εὐαίων εὐαίων
<euripides. ion 127> εἴης, ὦ Λατοῦς παῖ.
<euripides. ion 128> καλόν γε τὸν πόνον, ὦ
<euripides. ion 129> Φοῖβε, σοὶ πρὸ δόμων λατρεύ-
<euripides. ion 130> ω τιμῶν μαντεῖον ἕδραν:
<euripides. ion 131> κλεινὸς δ' ὁ πόνος μοι
<euripides. ion 132> θεοῖσιν δούλαν χέρ' ἔχειν
<euripides. ion 133> οὐ θνατοῖς, ἀλλ' ἀθανάτοις:
<euripides. ion 134> εὐφάμους δὲ πόνους
<euripides. ion 135> μοχθεῖν οὐκ ἀποκάμνω.
<euripides. ion 136> Φοῖβός μοι γενέτωρ πατήρ:
<euripides. ion 137> τὸν βόσκοντα γὰρ εὐλογῶ,
<euripides. ion 138> τὸ δ' ὠφέλιμον ἐμοὶ πατέρος
<euripides. ion 139> ὄνομα λέγω
<euripides. ion 140> Φοίβου τοῦ κατὰ ναόν.
<euripides. ion 141> ὦ Παιὰν ὦ Παιάν,
<euripides. ion 142> εὐαίων εὐαίων
<euripides. ion 143> εἴης, ὦ Λατοῦς παῖ.
<euripides. ion 144> ἀλλ' ἐκπαύσω γὰρ μόχθους
<euripides. ion 145> δάφνας ὁλκοῖς,
<euripides. ion 146> χρυσέων δ' ἐκ τευχέων ῥίψω
<euripides. ion 147> Γαίας παγάν,
<euripides. ion 148> ἃν ἀποχεύονται
<euripides. ion 149> Κασταλίας δῖναι,
<euripides. ion 150> νοτερὸν ὕδωρ βάλλων,
<euripides. ion 151> ὅσιος ἀπ' εὐνᾶς ὤν.
<euripides. ion 152> εἴθ' οὕτως αἰεὶ Φοίβῳ
<euripides. ion 153> λατρεύων μὴ παυσαίμαν,
<euripides. ion 154> ἢ παυσαίμαν ἀγαθᾷ μοίρᾳ.
<euripides. ion 155> ἔα ἔα:
<euripides. ion 156> φοιτῶς' ἤδη λείπουσίν τε
<euripides. ion 155> πτανοὶ Παρνασοῦ κοίτας:
<euripides. ion 156> αὐδῶ μὴ χρίμπτειν θριγκοῖς
<euripides. ion 157> μηδ' ἐς χρυσήρεις οἴκους —
<euripides. ion 158> μάρψω ς' αὖ τόξοις, ὦ Ζηνὸς
<euripides. ion 159> κῆρυξ, ὀρνίθων γαμφηλαῖς
<euripides. ion 160> ἰσχὺν νικῶν.
<euripides. ion 161> ὅδε πρὸς θυμέλας ἄλλος ἐρέσσει
<euripides. ion 162> κύκνος. οὐκ ἄλλᾳ
<euripides. ion 163> φοινικοφαῆ πόδα κινήσεις;
<euripides. ion 164> οὐδέν ς' ἁ φόρμιγξ ἁ Φοίβου
<euripides. ion 165> σύμμολπος τόξων ῥύσαιτ' ἄν.
<euripides. ion 166> πάραγε πτέρυγας:
<euripides. ion 167> λίμνας ἐπίβα τᾶς Δηλιάδος:
<euripides. ion 168> αἱμάξεις, εἰ μὴ πείσῃ,
<euripides. ion 169> τὰς καλλιφθόγγους ᾠδάς.
<euripides. ion 170> ἔα ἔα:
<euripides. ion 171> τίς ὅδ' ὀρνίθων καινὸς προσέβα;
<euripides. ion 172> μῶν ὑπὸ θριγκοὺς εὐναίας
<euripides. ion 173> καρφυρὰς θήσων τέκνοις;
<euripides. ion 174> ψαλμοί ς' εἴρξουσιν τόξων.
<euripides. ion 175> οὐ πείσῃ; χωρῶν δίναις
<euripides. ion 175> ταῖς ̓Αλφειοῦ παιδούργει,
<euripides. ion 176> ἢ νάπος ̓́Ισθμιον,
<euripides. ion 177> ὡς ἀναθήματα μὴ βλάπτηται
<euripides. ion 178> ναοί θ' οἱ Φοίβου. . . .
<euripides. ion 179> κτείνειν δ' ὑμᾶς αἰδοῦμαι
<euripides. ion 180> τοὺς θεῶν ἀγγέλλοντας φήμας
<euripides. ion 181> θνατοῖς: οἷς δ' ἔγκειμαι μόχθοις,
<euripides. ion 182> Φοίβῳ δουλεύσω, κοὐ λήξω
<euripides. ion 183> τοὺς βόσκοντας θεραπεύων.
<euripides. ion 184> — οὐκ ἐν ταῖς ζαθέαις ̓Αθά-
<euripides. ion 185> ναις εὐκίονες ἦσαν αὐ-
<euripides. ion 186> λαὶ θεῶν μόνον, οὐδ' ἀγυι-
<euripides. ion 187> άτιδες θεραπεῖαι:
<euripides. ion 188> ἀλλὰ καὶ παρὰ Λοξίᾳ
<euripides. ion 189> τῷ Λατοῦς διδύμων προσώ-
<euripides. ion 190> πων καλλιβλέφαρον φῶς.
<euripides. ion 190> — ἰδοὺ τάνδ', ἄθρησον,
<euripides. ion 191> Λερναῖον ὕδραν ἐναίρει
<euripides. ion 192> χρυσέαις ἅρπαις ὁ Διὸς παῖς:
<euripides. ion 193> φίλα, πρόσιδ' ὄσσοις.
<euripides. ion 194> — ὁρῶ. καὶ πέλας ἄλλος αὐ-
<euripides. ion 195> τοῦ πανὸν πυρίφλεκτον αἴ-
<euripides. ion 196> ρει τις — ἆρ' ὃς ἐμαῖσι μυ-
<euripides. ion 197> θεύεται παρὰ πήναις,
<euripides. ion 198> ἀσπιστὰς ̓Ιόλαος, ὃς
<euripides. ion 199> κοινοὺς αἰρόμενος πόνους
<euripides. ion 200> Δίῳ παιδὶ συναντλεῖ;
<euripides. ion 201> — καὶ μὰν τόνδ' ἄθρησον
<euripides. ion 202> πτεροῦντος ἔφεδρον ἵππου:
<euripides. ion 203> τὰν πῦρ πνέουσαν ἐναίρει
<euripides. ion 204> τρισώματον ἀλκάν.
<euripides. ion 205> — πάντᾳ τοι βλέφαρον διώ-
<euripides. ion 206> κω. σκέψαι κλόνον ἐν τείχες-
<euripides. ion 207> σι λαί̈νοισι Γιγάντων.
<euripides. ion 208> — ὦ φίλαι, ὧδε δερκόμεσθα.
<euripides. ion 209> — λεύσσεις οὖν ἐπ' ̓Εγκελάδῳ
<euripides. ion 210> γοργωπὸν πάλλουσαν ἴτυν —
<euripides. ion 211> — λεύσσω Παλλάδ', ἐμὰν θεόν.
<euripides. ion 212> — τί γάρ; κεραυνὸν ἀμφίπυρον
<euripides. ion 213> ὄβριμον ἐν Διὸς
<euripides. ion 214> ἑκηβόλοισι χερσίν;
<euripides. ion 215> — ὁρῶ: τὸν δάϊον
<euripides. ion 216> Μίμαντα πυρὶ καταιθαλοῖ.
<euripides. ion 217> — καὶ Βρόμιος ἄλλον ἀπολέμοι-
<euripides. ion 217b> σι κισσίνοισι βάκτροις
<euripides. ion 218> ἐναίρει Γᾶς τέκνων ὁ Βακχεύς.
<euripides. ion 219> σέ τοι, τὸν παρὰ ναὸν αὐ-
<euripides. ion 220> δῶ: θέμις γυάλων ὑπερ-
<euripides. ion 221> βῆναι, λευκῷ ποδί γ' — ;
<euripides. ion 222> οὐ θέμις, ὦ ξέναι.
<euripides. ion 223> οὐδ' ἂν
<euripides. ion 224> ἐκ σέθεν ἂν πυθοίμεθ' αὐδάν;
<euripides. ion 225> τίνα τήνδε θέλεις;
<euripides. ion 226> ἆρ' ὄντως μέσον ὀμφαλὸν
<euripides. ion 227> γᾶς Φοίβου κατέχει δόμος;
<euripides. ion 228> στέμμασί γ' ἐνδυτόν, ἀμφὶ δὲ Γοργόνες.
<euripides. ion 225> οὕτω καὶ φάτις αὐδᾷ.
<euripides. ion 226> εἰ μὲν ἐθύσατε πέλανον πρὸ δόμων
<euripides. ion 227> καί τι πυθέσθαι χρῄζετε Φοίβου,
<euripides. ion 228> πάριτ' ἐς θυμέλας: ἐπὶ δ' ἀσφάκτοις
<euripides. ion 229> μήλοισι δόμων μὴ πάριτ' ἐς μυχόν.
<euripides. ion 230> ἔχω μαθοῦσα: θεοῦ δὲ νόμον
<euripides. ion 231> οὐ παραβαίνομεν,
<euripides. ion 232> ἃ δ' ἐκτός, ὄμμα τέρψει.
<euripides. ion 233> πάντα θεᾶσθ', ὅ τι καὶ θέμις, ὄμμασι.
<euripides. ion 234> μεθεῖσαν δεσπόται
<euripides. ion 235> με θεοῦ γύαλα τάδ' εἰσιδεῖν.
<euripides. ion 236> δμῳαὶ δὲ τίνων κλῄζεσθε δόμων;
<euripides. ion 235> Παλλάδι σύνοικα τρόφιμα μέλα-
<euripides. ion 235b> θρα τῶν ἐμῶν τυράννων:
<euripides. ion 236> παρούσας δ' ἀμφὶ τᾶσδ' ἐρωτᾷς.
<euripides. ion 237> γενναιότης σοι, καὶ τρόπων τεκμήριον
<euripides. ion 238> τὸ σχῆμ' ἔχεις τόδ', ἥτις εἶ ποτ', ὦ γύναι.
<euripides. ion 239> γνοίη δ' ἂν ὡς τὰ πολλά γ' ἀνθρώπου πέρι
<euripides. ion 240> τὸ σχῆμ' ἰδών τις εἰ πέφυκεν εὐγενής.
<euripides. ion 241> ἔα:
<euripides. ion 242> ἀλλ' ἐξέπληξάς μ', ὄμμα συγκλῄσασα σὸν
<euripides. ion 243> δακρύοις θ' ὑγράνας' εὐγενῆ παρηίδα,
<euripides. ion 244> ὡς εἶδες ἁγνὰ Λοξίου χρηστήρια.
<euripides. ion 245> τί ποτε μερίμνης ἐς τόδ' ἦλθες, ὦ γύναι;
<euripides. ion 245> ὃ πάντες ἄλλοι γύαλα λεύσσοντες θεοῦ
<euripides. ion 246> χαίρουσιν, ἐνταῦθ' ὄμμα σὸν δακρυρροεῖ;
<euripides. ion 247> ὦ ξένε, τὸ μὲν σὸν οὐκ ἀπαιδεύτως ἔχει
<euripides. ion 248> ἐς θαύματ' ἐλθεῖν δακρύων ἐμῶν πέρι:
<euripides. ion 249> ἐγὼ δ' ἰδοῦσα τούσδ' ̓Απόλλωνος δόμους
<euripides. ion 250> μνήμην παλαιὰν ἀνεμετρησάμην τινά:
<euripides. ion 251> οἴκοι δὲ τὸν νοῦν ἔσχον ἐνθάδ' οὖσά που.
<euripides. ion 252> ὦ τλήμονες γυναῖκες: ὦ τολμήματα
<euripides. ion 253> θεῶν. τί δῆτα; ποῖ δίκην ἀνοίσομεν,
<euripides. ion 254> εἰ τῶν κρατούντων ἀδικίαις ὀλούμεθα;
<euripides. ion 255> τί χρῆμ' ἀνερμήνευτα δυσθυμῇ, γύναι;
<euripides. ion 256> οὐδέν: μεθῆκα τόξα: τἀπὶ τῷδε δὲ
<euripides. ion 257> ἐγώ τε σιγῶ, καὶ σὺ μὴ φρόντιζ' ἔτι.
<euripides. ion 258> τίς δ' εἶ; πόθεν γῆς ἦλθες; ἐκ ποίας πάτρας
<euripides. ion 259> πέφυκας; ὄνομα τί σε καλεῖν ἡμᾶς χρεών;
<euripides. ion 260> Κρέουσα μέν μοι τοὔνομ', ἐκ δ' ̓Ερεχθέως
<euripides. ion 261> πέφυκα, πατρὶς γῆ δ' ̓Αθηναίων πόλις.
<euripides. ion 262> ὦ κλεινὸν οἰκοῦς' ἄστυ γενναίων τ' ἄπο
<euripides. ion 263> τραφεῖσα πατέρων, ὥς σε θαυμάζω, γύναι.
<euripides. ion 264> τοσαῦτα κεὐτυχοῦμεν, ὦ ξέν', οὐ πέρα.
<euripides. ion 265> πρὸς θεῶν ἀληθῶς, ὡς μεμύθευται βροτοῖς . . .;
<euripides. ion 266> τί χρῆμ' ἐρωτᾷς, ὦ ξέν', ἐκμαθεῖν θέλων;
<euripides. ion 267> ἐκ γῆς πατρός σου πρόγονος ἔβλαστεν πατήρ;
<euripides. ion 268> ̓Εριχθόνιός γε: τὸ δὲ γένος μ' οὐκ ὠφελεῖ.
<euripides. ion 269> ἦ καί σφ' ̓Αθάνα γῆθεν ἐξανείλετο;
<euripides. ion 270> ἐς παρθένους γε χεῖρας, οὐ τεκοῦσά νιν.
<euripides. ion 271> δίδωσι δ', ὥσπερ ἐν γραφῇ νομίζεται . . .;
<euripides. ion 272> Κέκροπός γε σῴζειν παισὶν οὐχ ὁρώμενον.
<euripides. ion 273> ἤκουσα λῦσαι παρθένους τεῦχος θεᾶς.
<euripides. ion 274> τοιγὰρ θανοῦσαι σκόπελον ᾕμαξαν πέτρας.
<euripides. ion 275> εἶἑν:
<euripides. ion 276> τί δαὶ τόδ'; ἆρ' ἀληθὲς ἢ μάτην λόγος . . .
<euripides. ion 277> τί χρῆμ' ἐρωτᾷς; καὶ γὰρ οὐ κάμνω σχολῇ.
<euripides. ion 278> πατὴρ ̓Ερεχθεὺς σὰς ἔθυσε συγγόνους;
<euripides. ion 279> ἔτλη πρὸ γαίας σφάγια παρθένους κτανεῖν.
<euripides. ion 280> σὺ δ' ἐξεσώθης πῶς κασιγνήτων μόνη;
<euripides. ion 280> βρέφος νεογνὸν μητρὸς ἦν ἐν ἀγκάλαις.
<euripides. ion 281> πατέρα δ' ἀληθῶς χάσμα σὸν κρύπτει χθονός;
<euripides. ion 282> πληγαὶ τριαίνης ποντίου σφ' ἀπώλεσαν.
<euripides. ion 283> Μακραὶ δὲ χῶρός ἐστ' ἐκεῖ κεκλημένος;
<euripides. ion 284> τί δ' ἱστορεῖς τόδ'; ὥς μ' ἀνέμνησάς τινος.
<euripides. ion 285> τιμᾷ σφε Πύθιος ἀστραπαί τε Πύθιαι.
<euripides. ion 286> † τιμᾶ τιμᾶ †: ὡς μήποτ' ὤφελόν σφ' ἰδεῖν.
<euripides. ion 287> τί δὲ στυγεῖς σὺ τοῦ θεοῦ τὰ φίλτατα;
<euripides. ion 288> οὐδέν: ξύνοιδ' ἄντροισιν αἰσχύνην τινά.
<euripides. ion 289> πόσις δὲ τίς ς' ἔγημ' ̓Αθηναίων, γύναι;
<euripides. ion 290> οὐκ ἀστός, ἀλλ' ἐπακτὸς ἐξ ἄλλης χθονός.
<euripides. ion 291> τίς; εὐγενῆ νιν δεῖ πεφυκέναι τινά.
<euripides. ion 292> Ξοῦθος, πεφυκὼς Αἰόλου Διός τ' ἄπο.
<euripides. ion 293> καὶ πῶς ξένος ς' ὢν ἔσχεν οὖσαν ἐγγενῆ;
<euripides. ion 294> Εὔβοι' ̓Αθήναις ἔστι τις γείτων πόλις . . .
<euripides. ion 295> ὅροις ὑγροῖσιν, ὡς λέγους', ὡρισμένη.
<euripides. ion 296> ταύτην ἔπερσε Κεκροπίδαις κοινῷ δορί.
<euripides. ion 297> ἐπίκουρος ἐλθών; κᾆτα σὸν γαμεῖ λέχος;
<euripides. ion 298> φερνάς γε πολέμου καὶ δορὸς λαβὼν γέρας.
<euripides. ion 299> σὺν ἀνδρὶ δ' ἥκεις ἢ μόνη χρηστήρια;
<euripides. ion 300> σὺν ἀνδρί. σηκοὺς δ' ἐκστρέφει Τροφωνίου.
<euripides. ion 301> πότερα θεατὴς ἢ χάριν μαντευμάτων;
<euripides. ion 302> κείνου τε Φοίβου θ' ἓν θέλων μαθεῖν ἔπος.
<euripides. ion 303> καρποῦ δ' ὕπερ γῆς ἥκετ', ἢ παίδων πέρι;
<euripides. ion 304> ἄπαιδές ἐσμεν, χρόνι' ἔχοντ' εὐνήματα.
<euripides. ion 305> οὐδ' ἔτεκες οὐδὲν πώποτ', ἀλλ' ἄτεκνος εἶ;
<euripides. ion 306> ὁ Φοῖβος οἶδε τὴν ἐμὴν ἀπαιδίαν.
<euripides. ion 307> ὦ τλῆμον, ὡς τἄλλ' εὐτυχοῦς' οὐκ εὐτυχεῖς.
<euripides. ion 308> σὺ δ' εἶ τίς; ὥς σου τὴν τεκοῦσαν ὤλβισα.
<euripides. ion 309> τοῦ θεοῦ καλοῦμαι δοῦλος εἰμί τ', ὦ γύναι.
<euripides. ion 310> ἀνάθημα πόλεως, ἤ τινος πραθεὶς ὕπο;
<euripides. ion 311> οὐκ οἶδα πλὴν ἕν: Λοξίου κεκλήμεθα.
<euripides. ion 312> ἡμεῖς ς' ἄρ' αὖθις, ὦ ξέν', ἀντοικτίρομεν.
<euripides. ion 313> ὡς μὴ εἰδόθ' ἥτις μ' ἔτεκεν ἐξ ὅτου τ' ἔφυν.
<euripides. ion 314> ναοῖσι δ' οἰκεῖς τοισίδ' ἢ κατὰ στέγας;
<euripides. ion 315> ἅπαν θεοῦ μοι δῶμ', ἵν' ἂν λάβῃ μ' ὕπνος.
<euripides. ion 316> παῖς δ' ὢν ἀφίκου ναὸν ἢ νεανίας;
<euripides. ion 317> βρέφος λέγουσιν οἱ δοκοῦντες εἰδέναι.
<euripides. ion 318> καὶ τίς γάλακτί ς' ἐξέθρεψε Δελφίδων;
<euripides. ion 319> οὐπώποτ' ἔγνων μαστόν: ἣ δ' ἔθρεψέ με . . .
<euripides. ion 320> τίς, ὦ ταλαίπωρ'; ὡς νοσοῦς' ηὗρον νόσους.
<euripides. ion 321> Φοίβου προφῆτις, μητέρ' ὣς νομίζομεν.
<euripides. ion 322> ἐς δ' ἄνδρ' ἀφίκου τίνα τροφὴν κεκτημένος;
<euripides. ion 323> βωμοί μ' ἔφερβον οὑπιών τ' ἀεὶ ξένος.
<euripides. ion 324> τάλαινά ς' ἡ τεκοῦσα: τίς ποτ' ἦν ἄρα;
<euripides. ion 325> ἀδίκημά του γυναικὸς ἐγενόμην ἴσως.
<euripides. ion 326> ἔχεις δὲ βίοτον: εὖ γὰρ ἤσκησαι πέπλοις.
<euripides. ion 327> τοῖς τοῦ θεοῦ κοσμούμεθ', ᾧ δουλεύομεν.
<euripides. ion 328> οὐδ' ᾖξας εἰς ἔρευναν ἐξευρεῖν γονάς;
<euripides. ion 329> ἔχω γὰρ οὐδέν, ὦ γύναι, τεκμήριον.
<euripides. ion 330> φεῦ:
<euripides. ion 331> πέπονθέ τις σῇ μητρὶ ταὔτ' ἄλλη γυνή.
<euripides. ion 332> τίς; εἰ πόνου μοι ξυλλάβοι, χαίροιμεν ἄν.
<euripides. ion 333> ἧς οὕνεκ' ἦλθον δεῦρο πρὶν πόσιν μολεῖν.
<euripides. ion 334> ποῖόν τι χρῄζους'; ὡς ὑπουργήσω, γύναι.
<euripides. ion 335> μάντευμα κρυπτὸν δεομένη Φοίβου μαθεῖν.
<euripides. ion 335> λέγοις ἄν: ἡμεῖς τἄλλα προξενήσομεν.
<euripides. ion 336> ἄκουε δὴ τὸν μῦθον. — ἀλλ' αἰδούμεθα.
<euripides. ion 337> οὔ τἄρα πράξεις οὐδέν: ἀργὸς ἡ θεός.
<euripides. ion 338> Φοίβῳ μιγῆναί φησί τις φίλων ἐμῶν.
<euripides. ion 339> Φοίβῳ γυνὴ γεγῶσα; μὴ λέγ', ὦ ξένη.
<euripides. ion 340> καὶ παῖδά γ' ἔτεκε τῷ θεῷ λάθρα πατρός.
<euripides. ion 341> οὐκ ἔστιν: ἀνδρὸς ἀδικίαν αἰσχύνεται.
<euripides. ion 342> οὔ φησιν αὐτή, καὶ πέπονθεν ἄθλια.
<euripides. ion 343> τί χρῆμα δράσας', εἰ θεῷ συνεζύγη;
<euripides. ion 344> τὸν παῖδ' ὃν ἔτεκεν ἐξέθηκε δωμάτων.
<euripides. ion 345> ὁ δ' ἐκτεθεὶς παῖς ποῦ 'στιν; εἰσορᾷ φάος;
<euripides. ion 346> οὐκ οἶδεν οὐδείς. ταῦτα καὶ μαντεύομαι.
<euripides. ion 347> εἰ δ' οὐκέτ' ἔστι, τίνι τρόπῳ διεφθάρη;
<euripides. ion 348> θῆράς σφε τὸν δύστηνον ἐλπίζει κτανεῖν.
<euripides. ion 349> ποίῳ τόδ' ἔγνω χρωμένη τεκμηρίῳ;
<euripides. ion 350> ἐλθοῦς' ἵν' αὐτὸν ἐξέθηκ' οὐχ ηὗρ' ἔτι.
<euripides. ion 351> ἦν δὲ σταλαγμὸς ἐν στίβῳ τις αἵματος;
<euripides. ion 352> οὔ φησι. καίτοι πόλλ' ἐπεστράφη πέδον.
<euripides. ion 353> χρόνος δὲ τίς τῷ παιδὶ διαπεπραγμένῳ;
<euripides. ion 354> σοὶ ταὐτὸν ἥβης, εἴπερ, εἶχεν ἂν μέτρον.
<euripides. ion 355> ἀδικεῖ νιν ὁ θεός: ἡ τεκοῦσα δ' ἀθλία.
<euripides. ion 356> οὔκουν ἔτ' ἄλλον γ' ὕστερον τίκτει γόνον.
<euripides. ion 357> τί δ', εἰ λάθρα νιν Φοῖβος ἐκτρέφει λαβών;
<euripides. ion 358> τὰ κοινὰ χαίρων οὐ δίκαια δρᾷ μόνος.
<euripides. ion 359> οἴμοι: προσῳδὸς ἡ τύχη τὠμῷ πάθει.
<euripides. ion 360> καὶ σέ, ὦ ξέν', οἶμαι μητέρ' ἀθλίαν ποθεῖν.
<euripides. ion 361> καὶ μή γ' ἐπ' οἶκτόν μ' ἔξαγ' οὗ 'λελήσμεθα.
<euripides. ion 362> σιγῶ: πέραινε δ' ὧν ς' ἀνιστορῶ πέρι.
<euripides. ion 363> οἶσθ' οὖν ὃ κάμνει τοῦ λόγου μάλιστά σοι;
<euripides. ion 364> τί δ' οὐκ ἐκείνῃ τῇ ταλαιπώρῳ νοσεῖ;
<euripides. ion 365> πῶς ὁ θεὸς ὃ λαθεῖν βούλεται μαντεύσεται;
<euripides. ion 366> εἴπερ καθίζει τρίποδα κοινὸν ̔Ελλάδος.
<euripides. ion 367> αἰσχύνεται τὸ πρᾶγμα: μὴ 'ξέλεγχέ νιν.
<euripides. ion 368> ἀλγύνεται δέ γ' ἡ παθοῦσα τῇ τύχῃ.
<euripides. ion 369> οὐκ ἔστιν ὅστις σοι προφητεύσει τάδε.
<euripides. ion 370> ἐν τοῖς γὰρ αὑτοῦ δώμασιν κακὸς φανεὶς
<euripides. ion 371> Φοῖβος δικαίως τὸν θεμιστεύοντά σοι
<euripides. ion 372> δράσειεν ἄν τι πῆμα. ἀπαλλάσσου, γύναι.
<euripides. ion 373> τῷ γὰρ θεῷ τἀναντί' οὐ μαντευτέον.
<euripides. ion 374> ἐς γὰρ τοσοῦτον ἀμαθίας ἔλθοιμεν ἄν,
<euripides. ion 375> εἰ τοὺς θεοὺς ἄκοντας ἐκπονήσομεν
<euripides. ion 376> φράζειν ἃ μὴ θέλουσιν, ἢ προβωμίοις
<euripides. ion 377> σφαγαῖσι μήλων ἢ δι' οἰωνῶν πτεροῖς.
<euripides. ion 378> ἃν γὰρ βίᾳ σπεύδωμεν ἀκόντων θεῶν,
<euripides. ion 379> ἄκοντα κεκτήμεσθα τἀγάθ', ὦ γύναι:
<euripides. ion 380> ἃ δ' ἂν διδῶς' ἑκόντες, ὠφελούμεθα.
<euripides. ion 381> πολλαί γε πολλοῖς εἰσι συμφοραὶ βροτῶν,
<euripides. ion 382> μορφαὶ δὲ διαφέρουσιν: ἓν δ' ἂν εὐτυχὲς
<euripides. ion 383> μόλις ποτ' ἐξεύροι τις ἀνθρώπων βίῳ.
<euripides. ion 384> ὦ Φοῖβε, κἀκεῖ κἀνθάδ' οὐ δίκαιος εἶ
<euripides. ion 385> ἐς τὴν ἀποῦσαν, ἧς πάρεισιν οἱ λόγοι:
<euripides. ion 386> ὃς οὔτ' ἔσωσας τὸν σὸν ὃν σῶσαί ς' ἐχρῆν,
<euripides. ion 387> οὔθ' ἱστορούσῃ μητρὶ μάντις ὢν ἐρεῖς,
<euripides. ion 388> ὡς, εἰ μὲν οὐκέτ' ἔστιν, ὀγκωθῇ τάφῳ,
<euripides. ion 389> εἰ δ' ἔστιν . . .
<euripides. ion 390> ἀλλ' ἐᾶν χρὴ τάδ', εἰ πρὸς τοῦ θεοῦ
<euripides. ion 391> κωλυόμεσθα μὴ μαθεῖν ἃ βούλομαι.
<euripides. ion 392> ἀλλ', ὦ ξέν', εἰσορῶ γὰρ εὐγενῆ πόσιν
<euripides. ion 393> Ξοῦθον πέλας δὴ τόνδε, τὰς Τροφωνίου
<euripides. ion 394> λιπόντα θαλάμας, τοὺς λελεγμένους λόγους
<euripides. ion 395> σίγα πρὸς ἄνδρα, μή τιν' αἰσχύνην λάβω
<euripides. ion 396> διακονοῦσα κρυπτά, καὶ προβῇ λόγος
<euripides. ion 397> οὐχ ᾗπερ ἡμεῖς αὐτὸν ἐξειλίσσομεν.
<euripides. ion 398> τὰ γὰρ γυναικῶν δυσχερῆ πρὸς ἄρσενας,
<euripides. ion 399> κἀν ταῖς κακαῖσιν ἁγαθαὶ μεμειγμέναι
<euripides. ion 400> μισούμεθ': οὕτω δυστυχεῖς πεφύκαμεν.
<euripides. ion 401> πρῶτον μὲν ὁ θεὸς τῶν ἐμῶν προσφθεγμάτων
<euripides. ion 402> λαβὼν ἀπαρχὰς χαιρέτω, σύ τ', ὦ γύναι.
<euripides. ion 403> μῶν χρόνιος ἐλθών ς' ἐξέπληξ' ὀρρωδίᾳ;
<euripides. ion 404> οὐδέν γ': ἀφίκου δ' ἐς μέριμναν. ἀλλά μοι
<euripides. ion 405> λέξον, τί θέσπισμ' ἐκ Τροφωνίου φέρεις,
<euripides. ion 406> παίδων ὅπως νῷν σπέρμα συγκραθήσεται;
<euripides. ion 407> οὐκ ἠξίωσε τοῦ θεοῦ προλαμβάνειν
<euripides. ion 408> μαντεύμαθ': ἓν δ' οὖν εἶπεν: οὐκ ἄπαιδά με
<euripides. ion 409> πρὸς οἶκον ἥξειν οὐδὲ σὲ ἐκ χρηστηρίων.
<euripides. ion 410> ὦ πότνια Φοίβου μῆτερ, εἰ γὰρ αἰσίως
<euripides. ion 411> ἔλθοιμεν, ἅ τε νῷν συμβόλαια πρόσθεν ἦν
<euripides. ion 412> ἐς παῖδα τὸν σόν, μεταπέσοι βελτίονα.
<euripides. ion 413> ἔσται τάδ': ἀλλὰ τίς προφητεύει θεοῦ;
<euripides. ion 414> ἡμεῖς τά γ' ἔξω, τῶν ἔσω δ' ἄλλοις μέλει,
<euripides. ion 415> οἳ πλησίον θάσσουσι τρίποδος, ὦ ξένε,
<euripides. ion 416> Δελφῶν ἀριστῆς, οὓς ἐκλήρωσεν πάλος.
<euripides. ion 417> καλῶς: ἔχω δὴ πάνθ' ὅσων ἐχρῄζομεν.
<euripides. ion 418> στείχοιμ' ἂν εἴσω: καὶ γάρ, ὡς ἐγὼ κλύω,
<euripides. ion 419> χρηστήριον πέπτωκε τοῖς ἐπήλυσι
<euripides. ion 420> κοινὸν πρὸ ναοῦ: βούλομαι δ' ἐν ἡμέρᾳ
<euripides. ion 421> τῇδ' — αἰσία γάρ — θεοῦ λαβεῖν μαντεύματα.
<euripides. ion 422> σὺ δ' ἀμφὶ βωμούς, ὦ γύναι, δαφνηφόρους
<euripides. ion 423> λαβοῦσα κλῶνας, εὐτέκνους εὔχου θεοῖς
<euripides. ion 424> χρησμούς μ' ἐνεγκεῖν ἐξ ̓Απόλλωνος δόμων.
<euripides. ion 425> ἔσται τάδ', ἔσται. Λοξίας δ' ἐὰν θέλῃ
<euripides. ion 426> νῦν ἀλλὰ τὰς πρὶν ἀναλαβεῖν ἁμαρτίας,
<euripides. ion 427> ἅπας μὲν οὐ γένοιτ' ἂν εἰς ἡμᾶς φίλος,
<euripides. ion 428> ὅσον δὲ χρῄζει — θεὸς γάρ ἐστι — δέξομαι.
<euripides. ion 429> τί ποτε λόγοισιν ἡ ξένη πρὸς τὸν θεὸν
<euripides. ion 430> κρυπτοῖσιν αἰεὶ λοιδοροῦς' αἰνίσσεται;
<euripides. ion 431> ἤτοι φιλοῦσά γ' ἧς ὕπερ μαντεύεται,
<euripides. ion 432> ἢ καί τι σιγῶς' ὧν σιωπᾶσθαι χρεών;
<euripides. ion 433> ἀτὰρ θυγατρὸς τῆς ̓Ερεχθέως τί μοι
<euripides. ion 434> μέλει; προσήκει γ' οὐδέν. ἀλλὰ χρυσέαις
<euripides. ion 435> πρόχοισιν ἐλθὼν εἰς ἀπορραντήρια
<euripides. ion 436> δρόσον καθήσω. νουθετητέος δέ μοι
<euripides. ion 437> Φοῖβος, τί πάσχει: παρθένους βίᾳ γαμῶν
<euripides. ion 438> προδίδωσι; παῖδας ἐκτεκνούμενος λάθρᾳ
<euripides. ion 439> θνῄσκοντας ἀμελεῖ; μὴ σύ γ': ἀλλ', ἐπεὶ κρατεῖς,
<euripides. ion 440> ἀρετὰς δίωκε. καὶ γὰρ ὅστις ἂν βροτῶν
<euripides. ion 441> κακὸς πεφύκῃ, ζημιοῦσιν οἱ θεοί.
<euripides. ion 442> πῶς οὖν δίκαιον τοὺς νόμους ὑμᾶς βροτοῖς
<euripides. ion 443> γράψαντας, αὐτοὺς ἀνομίαν ὀφλισκάνειν;
<euripides. ion 444> εἰ δ' — οὐ γὰρ ἔσται, τῷ λόγῳ δὲ χρήσομαι —
<euripides. ion 445> δίκας βιαίων δώσετ' ἀνθρώποις γάμων,
<euripides. ion 446> σὺ καὶ Ποσειδῶν Ζεύς θ' ὃς οὐρανοῦ κρατεῖ,
<euripides. ion 447> ναοὺς τίνοντες ἀδικίας κενώσετε.
<euripides. ion 448> τὰς ἡδονὰς γὰρ τῆς προμηθίας πάρος
<euripides. ion 449> σπεύδοντες ἀδικεῖτ'. οὐκέτ' ἀνθρώπους κακῶς
<euripides. ion 450> λέγειν δίκαιον, εἰ τὰ τῶν θεῶν καλὰ
<euripides. ion 451> μιμούμεθ', ἀλλὰ τοὺς διδάσκοντας τάδε.
<euripides. ion 452> σὲ τὰν ὠδίνων λοχιᾶν
<euripides. ion 453> ἀνειλείθυιαν, ἐμὰν
<euripides. ion 454> ̓Αθάναν, ἱκετεύω,
<euripides. ion 455> Προμηθεῖ Τιτᾶνι λοχευ-
<euripides. ion 456> θεῖσαν κατ' ἀκροτάτας
<euripides. ion 457> κορυφᾶς Διός, ὦ μάκαιρα Νίκα,
<euripides. ion 458> μόλε Πύθιον οἶκον,
<euripides. ion 459> ̓Ολύμπου χρυσέων θαλάμων
<euripides. ion 460> πταμένα πρὸς ἀγυιάς,
<euripides. ion 461> Φοιβήιος ἔνθα γᾶς
<euripides. ion 462> μεσσόμφαλος ἑστία
<euripides. ion 463> παρὰ χορευομένῳ τρίποδι
<euripides. ion 464> μαντεύματα κραίνει,
<euripides. ion 465> σὺ καὶ παῖς ἁ Λατογενής,
<euripides. ion 466> δύο θεαὶ δύο παρθένοι,
<euripides. ion 467> κασίγνηται σεμναὶ Φοίβου.
<euripides. ion 468> ἱκετεύσατε δ', ὦ κόραι,
<euripides. ion 469> τὸ παλαιὸν ̓Ερεχθέως
<euripides. ion 470> γένος εὐτεκνίας χρονίου καθαροῖς
<euripides. ion 471> μαντεύμασι κῦρσαι.
<euripides. ion 472> ὑπερβαλλούσας γὰρ ἔχει
<euripides. ion 473> θνατοῖς εὐδαιμονίας
<euripides. ion 474> ἀκίνητον ἀφορμάν,
<euripides. ion 475> τέκνων οἷς ἂν καρποτρόφοι
<euripides. ion 476> λάμπωσιν ἐν θαλάμοις
<euripides. ion 477> πατρίοισι νεάνιδες ἧβαι,
<euripides. ion 478> διαδέκτορα πλοῦτον
<euripides. ion 479> ὡς ἕξοντες ἐκ πατέρων
<euripides. ion 480> ἑτέροις ἐπὶ τέκνοις.
<euripides. ion 481> ἀλκά τε γὰρ ἐν κακοῖς
<euripides. ion 482> σύν τ' εὐτυχίαις φίλον,
<euripides. ion 483> δορί τε γᾷ πατρίᾳ φέρει
<euripides. ion 484> σωτήριον ἀλκάν.
<euripides. ion 485> ἐμοὶ μὲν πλούτου τε πάρος
<euripides. ion 486> βασιλικῶν τ' εἶεν θαλάμων
<euripides. ion 487> τροφαὶ κήδειοι κεδνῶν γε τέκνων.
<euripides. ion 488> τὸν ἄπαιδα δ' ἀποστυγῶ
<euripides. ion 489> βίον, ᾧ τε δοκεῖ ψέγω:
<euripides. ion 490> μετὰ δὲ κτεάνων μετρίων βιοτᾶς
<euripides. ion 491> εὔπαιδος ἐχοίμαν.
<euripides. ion 492> ὦ Πανὸς θακήματα καὶ
<euripides. ion 493> παραυλίζουσα πέτρα
<euripides. ion 494> μυχώδεσι Μακραῖς,
<euripides. ion 495> ἵνα χοροὺς στείβουσι ποδοῖν
<euripides. ion 496> ̓Αγλαύρου κόραι τρίγονοι
<euripides. ion 497> στάδια χλοερὰ πρὸ Παλλάδος
<euripides. ion 498> ναῶν, συρίγγων
<euripides. ion 499> ὑπ' αἰόλας ἰαχᾶς
<euripides. ion 500> ὕμνων, ὅτ' ἀναλίοις
<euripides. ion 501> συρίζεις, ὦ Πάν,
<euripides. ion 502> τοῖς σοῖσιν ἐν ἄντροις,
<euripides. ion 503> ἵνα τεκοῦσά τις Φοίβῳ
<euripides. ion 504> παρθένος, ὦ μελέα, βρέφος,
<euripides. ion 505> πτανοῖς ἐξόρισεν θοίναν
<euripides. ion 505> θηρσί τε φοινίαν δαῖτα, πικρῶν γάμων
<euripides. ion 506> ὕβριν: οὔτ' ἐπὶ κερκίσιν οὔτε λόγοις
<euripides. ion 507> φάτιν ἄιον εὐτυχίας μετέχειν
<euripides. ion 508> θεόθεν τέκνα θνατοῖς.
<euripides. ion 510> πρόσπολοι γυναῖκες, αἳ τῶνδ' ἀμφὶ κρηπῖδας δόμων
<euripides. ion 511> θυοδόκων φρούρημ' ἔχουσαι δεσπότιν φυλάσσετε,
<euripides. ion 512> ἐκλέλοιπ' ἤδη τὸν ἱερὸν τρίποδα καὶ χρηστήριον
<euripides. ion 513> Ξοῦθος, ἢ μίμνει κατ' οἶκον ἱστορῶν ἀπαιδίαν;
<euripides. ion 514> ἐν δόμοις ἔστ', ὦ ξέν': οὔπω δῶμ' ὑπερβαίνει τόδε.
<euripides. ion 515> ὡς δ' ἐπ' ἐξόδοισιν ὄντος, τῶνδ' ἀκούομεν πυλῶν
<euripides. ion 516> δοῦπον, ἐξιόντα τ' ἤδη δεσπότην ὁρᾶν πάρα.
<euripides. ion 517> ὦ τέκνον, χαῖρ': ἡ γὰρ ἀρχὴ τοῦ λόγου πρέπουσά μοι.
<euripides. ion 518> χαίρομεν: σὺ δ' εὖ φρόνει γε, καὶ δύ' ὄντ' εὖ πράξομεν.
<euripides. ion 519> δὸς χερὸς φίλημά μοι σῆς σώματός τ' ἀμφιπτυχάς.
<euripides. ion 520> εὖ φρονεῖς μέν; ἤ ς' ἔμηνε θεοῦ τις, ὦ ξένε, βλάβη;
<euripides. ion 521> σωφρονῶ: τὰ φίλταθ' εὑρὼν οὐ φυγεῖν ἐφίεμαι.
<euripides. ion 522> παῦε, μὴ ψαύσας τὰ τοῦ θεοῦ στέμματα ῥήξῃς χερί.
<euripides. ion 523> ἅψομαι: κοὐ ῥυσιάζω, τἀμὰ δ' εὑρίσκω φίλα.
<euripides. ion 524> οὐκ ἀπαλλάξῃ, πρὶν εἴσω τόξα πλευμόνων λαβεῖν;
<euripides. ion 525> ὡς τί δὴ φεύγεις με; σαυτοῦ γνωρίσας τὰ φίλτατα —
<euripides. ion 526> οὐ φιλῶ φρενοῦν ἀμούσους καὶ μεμηνότας ξένους.
<euripides. ion 527> κτεῖνε καὶ πίμπρη: πατρὸς γάρ, ἢν κτάνῃς, ἔσῃ φονεύς.
<euripides. ion 528> ποῦ δέ μοι πατὴρ σύ; ταῦτ' οὖν οὐ γέλως κλύειν ἐμοῦ;
<euripides. ion 529> οὔ: τρέχων ὁ μῦθος ἄν σοι τἀμὰ σημήνειεν ἄν.
<euripides. ion 530> καὶ τί μοι λέξεις;
<euripides. ion 531> πατὴρ σός εἰμι καὶ σὺ παῖς ἐμός.
<euripides. ion 532> τίς λέγει τάδε;
<euripides. ion 533> ὅς ς' ἔθρεψεν ὄντα Λοξίας ἐμόν.
<euripides. ion 534> μαρτυρεῖς σαυτῷ.
<euripides. ion 535> τὰ τοῦ θεοῦ γ' ἐκμαθὼν χρηστήρια.
<euripides. ion 536> ἐσφάλης αἴνιγμ' ἀκούσας.
<euripides. ion 537> οὐκ ἄρ' ὄρθ' ἀκούομεν.
<euripides. ion 538> ὁ δὲ λόγος τίς ἐστι Φοίβου;
<euripides. ion 539> τὸν συναντήσαντά μοι —
<euripides. ion 535> τίνα συνάντησιν;
<euripides. ion 536> δόμων τῶνδ' ἐξιόντι τοῦ θεοῦ
<euripides. ion 537> συμφορᾶς τίνος κυρῆσαι;
<euripides. ion 538> παῖδ' ἐμὸν πεφυκέναι.
<euripides. ion 539> σὸν γεγῶτ', ἢ δῶρον ἄλλως;
<euripides. ion 540> δῶρον, ὄντα δ' ἐξ ἐμοῦ.
<euripides. ion 541> πρῶτα δῆτ' ἐμοὶ ξυνάπτεις πόδα σόν;
<euripides. ion 542> οὐκ ἄλλῳ, τέκνον.
<euripides. ion 543> ἡ τύχη πόθεν ποθ' ἥκει;
<euripides. ion 544> δύο μίαν θαυμάζομεν.
<euripides. ion 540> ἔα. τίνος δέ σοι πέφυκα μητρός;
<euripides. ion 541> οὐκ ἔχω φράσαι.
<euripides. ion 542> οὐδὲ Φοῖβος εἶπε;
<euripides. ion 543> τερφθεὶς τοῦτο, κεῖν' οὐκ ἠρόμην.
<euripides. ion 544> γῆς ἄρ' ἐκπέφυκα μητρός.
<euripides. ion 545> οὐ πέδον τίκτει τέκνα.
<euripides. ion 546> πῶς ἂν οὖν εἴην σός;
<euripides. ion 547> οὐκ οἶδ', ἀναφέρω δ' ἐς τὸν θεόν.
<euripides. ion 548> φέρε λόγων ἁψώμεθ' ἄλλων.
<euripides. ion 549> ταῦτ' ἀμείνον', ὦ τέκνον.
<euripides. ion 545> ἦλθες ἐς νόθον τι λέκτρον;
<euripides. ion 546> μωρίᾳ γε τοῦ νέου.
<euripides. ion 547> πρὶν κόρην λαβεῖν ̓Ερεχθέως;
<euripides. ion 548> οὐ γὰρ ὕστερόν γέ πω.
<euripides. ion 549> ἆρα δῆτ' ἐκεῖ μ' ἔφυσας;
<euripides. ion 550> τῷ χρόνῳ γε συντρέχει.
<euripides. ion 551> κᾆτα πῶς ἀφικόμεσθα δεῦρο —
<euripides. ion 552> ταῦτ' ἀμηχανῶ.
<euripides. ion 553> διὰ μακρᾶς ἐλθὼν κελεύθου;
<euripides. ion 554> τοῦτο κἄμ' ἀπαιολεῖ.
<euripides. ion 550> Πυθίαν δ' ἦλθες πέτραν πρίν;
<euripides. ion 551> ἐς φανάς γε Βακχίου.
<euripides. ion 552> προξένων δ' ἔν του κατέσχες;
<euripides. ion 553> ὅς με Δελφίσιν κόραις . . .
<euripides. ion 554> ἐθιάσευς', ἢ πῶς τάδ' αὐδᾷς;
<euripides. ion 555> Μαινάσιν γε Βακχίου.
<euripides. ion 556> ἔμφρον' ἢ κάτοινον ὄντα;
<euripides. ion 557> Βακχίου πρὸς ἡδοναῖς.
<euripides. ion 558> τοῦτ' ἐκεῖν' ἵν' ἐσπάρημεν.
<euripides. ion 559> ὁ πότμος ἐξηῦρεν, τέκνον.
<euripides. ion 555> πῶς δ' ἀφικόμεσθα ναούς;
<euripides. ion 556> ἔκβολον κόρης ἴσως.
<euripides. ion 557> ἐκπεφεύγαμεν τὸ δοῦλον.
<euripides. ion 558> πατέρα νυν δέχου, τέκνον.
<euripides. ion 559> τῷ θεῷ γοῦν οὐκ ἀπιστεῖν εἰκός.
<euripides. ion 560> εὖ φρονεῖς ἄρα.
<euripides. ion 561> καὶ τί βουλόμεσθά γ' ἄλλο —
<euripides. ion 562> νῦν ὁρᾷς ἃ χρή ς' ὁρᾶν.
<euripides. ion 563> ἢ Διὸς παιδὸς γενέσθαι παῖς;
<euripides. ion 564> ὃ σοί γε γίγνεται.
<euripides. ion 560> ἦ θίγω δῆθ' οἵ μ' ἔφυσαν;
<euripides. ion 561> πιθόμενός γε τῷ θεῷ.
<euripides. ion 562> χαῖρέ μοι, πάτερ —
<euripides. ion 563> φίλον γε φθέγμ' ἐδεξάμην τόδε.
<euripides. ion 564> ἡμέρα θ' ἡ νῦν παροῦσα.
<euripides. ion 565> μακάριόν γ' ἔθηκέ με.
<euripides. ion 566> ὦ φίλη μῆτερ, πότ' ἆρα καὶ σὸν ὄψομαι δέμας;
<euripides. ion 567> νῦν ποθῶ σε μᾶλλον ἢ πρίν, ἥτις εἶ ποτ', εἰσιδεῖν.
<euripides. ion 565> ἀλλ' ἴσως τέθνηκας, ἡμεῖς δ' οὐδὲν ἂν δυναίμεθα.
<euripides. ion 566> κοιναὶ μὲν ἡμῖν δωμάτων εὐπραξίαι:
<euripides. ion 567> ὅμως δὲ καὶ δέσποιναν ἐς τέκν' εὐτυχεῖν
<euripides. ion 568> ἐβουλόμην ἂν τούς τ' ̓Ερεχθέως δόμους.
<euripides. ion 569> ὦ τέκνον, ἐς μὲν σὴν ἀνεύρεσιν θεὸς
<euripides. ion 570> ὀρθῶς ἔκρανε, καὶ συνῆψ' ἐμοί τε σέ,
<euripides. ion 571> σύ τ' αὖ τὰ φίλταθ' ηὗρες οὐκ εἰδὼς πάρος.
<euripides. ion 572> ὃ δ' ᾖξας ὀρθῶς, τοῦτο κἄμ' ἔχει πόθος,
<euripides. ion 573> ὅπως σύ τ', ὦ παῖ, μητέρ' εὑρήσεις σέθεν,
<euripides. ion 574> ἐγώ θ' ὁποίας μοι γυναικὸς ἐξέφυς.
<euripides. ion 575> χρόνῳ δὲ δόντες ταῦτ' ἴσως εὕροιμεν ἄν.
<euripides. ion 576> ἀλλ' ἐκλιπὼν θεοῦ δάπεδ' ἀλητείαν τε σὴν
<euripides. ion 577> ἐς τὰς ̓Αθήνας στεῖχε κοινόφρων πατρί,
<euripides. ion 578> οὗ ς' ὄλβιον μὲν σκῆπτρον ἀναμένει πατρός,
<euripides. ion 579> πολὺς δὲ πλοῦτος: οὐδὲ θάτερον νοσῶν
<euripides. ion 580> δυοῖν κεκλήσῃ δυσγενὴς πένης θ' ἅμα,
<euripides. ion 581> ἀλλ' εὐγενής τε καὶ πολυκτήμων βίου.
<euripides. ion 582> σιγᾷς; τί πρὸς γῆν ὄμμα σὸν βαλὼν ἔχεις;
<euripides. ion 583> ἐς φροντίδας δ' ἀπῆλθες, ἐκ δὲ χαρμονῆς
<euripides. ion 584> πάλιν μεταστὰς δεῖμα προσβάλλεις πατρί.
<euripides. ion 585> οὐ ταὐτὸν εἶδος φαίνεται τῶν πραγμάτων
<euripides. ion 586> πρόσωθεν ὄντων ἐγγύθεν θ' ὁρωμένων.
<euripides. ion 587> ἐγὼ δὲ τὴν μὲν συμφορὰν ἀσπάζομαι,
<euripides. ion 588> πατέρα ς' ἀνευρών: ὧν δὲ γιγνώσκω, πάτερ,
<euripides. ion 589> ἄκουσον. εἶναί φασι τὰς αὐτόχθονας
<euripides. ion 590> κλεινὰς ̓Αθήνας οὐκ ἐπείσακτον γένος,
<euripides. ion 591> ἵν' ἐσπεσοῦμαι δύο νόσω κεκτημένος,
<euripides. ion 592> πατρός τ' ἐπακτοῦ καὐτὸς ὢν νοθαγενής.
<euripides. ion 593> καὶ τοῦτ' ἔχων τοὔνειδος, ἀσθενὴς μὲν ὤν —
<euripides. ion 594> [μηδὲν καὶ οὐδὲν ὢν κεκλήσομαι:]
<euripides. ion 595> ἢν δ' ἐς τὸ πρῶτον πόλεος ὁρμηθεὶς ζυγὸν
<euripides. ion 596> ζητῶ τις εἶναι, τῶν μὲν ἀδυνάτων ὕπο
<euripides. ion 597> μισησόμεσθα: λυπρὰ γὰρ τὰ κρείσσονα:
<euripides. ion 598> ὅσοι δέ, χρηστοὶ δυνάμενοί τ' εἶναι σοφοί,
<euripides. ion 599> σιγῶσι κοὐ σπεύδουσιν ἐς τὰ πράγματα,
<euripides. ion 600> γέλωτ' ἐν αὐτοῖς μωρίαν τε λήψομαι
<euripides. ion 601> οὐχ ἡσυχάζων ἐν πόλει φόβου πλέᾳ.
<euripides. ion 602> τῶν δ' † αὖ λογίων τε † χρωμένων τε τῇ πόλει
<euripides. ion 603> ἐς ἀξίωμα βὰς πλέον φρουρήσομαι
<euripides. ion 604> ψήφοισιν. οὕτω γὰρ τάδ', ὦ πάτερ, φιλεῖ:
<euripides. ion 605> οἳ τὰς πόλεις ἔχουσι κἀξιώματα,
<euripides. ion 606> τοῖς ἀνθαμίλλοις εἰσὶ πολεμιώτατοι.
<euripides. ion 607> ἐλθὼν δ' ἐς οἶκον ἀλλότριον ἔπηλυς ὢν
<euripides. ion 608> γυναῖκά θ' ὡς ἄτεκνον, ἣ κοινουμένη
<euripides. ion 609> τὰς συμφοράς σοι πρόσθεν, ἀπολαχοῦσα νῦν
<euripides. ion 610> αὐτὴ καθ' αὑτὴν τὴν τύχην οἴσει πικρῶς,
<euripides. ion 611> πῶς οὐχ ὑπ' αὐτῆς εἰκότως μισήσομαι,
<euripides. ion 612> ὅταν παραστῶ σοὶ μὲν ἐγγύθεν ποδός,
<euripides. ion 613> ἣ δ' οὖς' ἄτεκνος τὰ σὰ φίλ' εἰσορᾷ πικρῶς,
<euripides. ion 614> κᾆτ' ἢ προδοὺς σύ μ' ἐς δάμαρτα σὴν βλέπῃς
<euripides. ion 615> ἢ τἀμὰ τιμῶν δῶμα συγχέας ἔχῃς;
<euripides. ion 616> ὅσας σφαγὰς δὴ φαρμάκων τε θανασίμων
<euripides. ion 617> γυναῖκες ηὗρον ἀνδράσιν διαφθοράς.
<euripides. ion 618> ἄλλως τε τὴν σὴν ἄλοχον οἰκτίρω, πάτερ,
<euripides. ion 619> ἄπαιδα γηράσκουσαν: οὐ γὰρ ἀξία
<euripides. ion 620> πατέρων ἀπ' ἐσθλῶν οὖς' ἀπαιδίᾳ νοσεῖν.
<euripides. ion 621> τυραννίδος δὲ τῆς μάτην αἰνουμένης
<euripides. ion 622> τὸ μὲν πρόσωπον ἡδύ, τἀν δόμοισι δὲ
<euripides. ion 623> λυπηρά: τίς γὰρ μακάριος, τίς εὐτυχής,
<euripides. ion 624> ὅστις δεδοικὼς καὶ παραβλέπων βίον
<euripides. ion 625> αἰῶνα τείνει; δημότης ἂν εὐτυχὴς
<euripides. ion 626> ζῆν ἂν θέλοιμι μᾶλλον ἢ τύραννος ὤν,
<euripides. ion 627> ᾧ τοὺς πονηροὺς ἡδονὴ φίλους ἔχειν,
<euripides. ion 628> ἐσθλοὺς δὲ μισεῖ κατθανεῖν φοβούμενος.
<euripides. ion 629> εἴποις ἂν ὡς ὁ χρυσὸς ἐκνικᾷ τάδε,
<euripides. ion 630> πλουτεῖν τε τερπνόν; οὐ φιλῶ ψόφους κλύειν
<euripides. ion 631> ἐν χερσὶ σῴζων ὄλβον οὐδ' ἔχειν πόνους:
<euripides. ion 632> εἴη γ' ἐμοὶ μὲν μέτρια μὴ λυπουμένῳ.
<euripides. ion 633> ἃ δ' ἐνθάδ' εἶχον ἀγάθ' ἄκουσόν μου, πάτερ:
<euripides. ion 634> τὴν φιλτάτην μὲν πρῶτον ἀνθρώπῳ σχολὴν
<euripides. ion 635> ὄχλον τε μέτριον, οὐδέ μ' ἐξέπληξ' ὁδοῦ
<euripides. ion 636> πονηρὸς οὐδείς: κεῖνο δ' οὐκ ἀνασχετόν,
<euripides. ion 637> εἴκειν ὁδοῦ χαλῶντα τοῖς κακίοσιν.
<euripides. ion 638> θεῶν δ' ἐν εὐχαῖς † ἢ γόοισιν ἦ † βροτῶν,
<euripides. ion 639> ὑπηρετῶν χαίρουσιν, οὐ γοωμένοις.
<euripides. ion 640> καὶ τοὺς μὲν ἐξέπεμπον, οἳ δ' ἧκον ξένοι,
<euripides. ion 641> ὥσθ' ἡδὺς αἰεὶ καινὸς ἐν καινοῖσιν ἦ.
<euripides. ion 642> ὃ δ' εὐκτὸν ἀνθρώποισι, κἂν ἄκουσιν ᾖ,
<euripides. ion 643> δίκαιον εἶναί μ' ὁ νόμος ἡ φύσις θ' ἅμα
<euripides. ion 644> παρεῖχε τῷ θεῷ. ταῦτα συννοούμενος
<euripides. ion 645> κρείσσω νομίζω τἀνθάδ' ἢ τἀκεῖ, πάτερ.
<euripides. ion 646> ἔα δ' ἔμ' αὐτοῦ ζῆν: ἴση γὰρ ἡ χάρις,
<euripides. ion 647> μεγάλοισι χαίρειν σμικρά θ' ἡδέως ἔχειν.
<euripides. ion 648> καλῶς ἔλεξας, εἴπερ οὓς ἐγὼ φιλῶ
<euripides. ion 649> ἐν τοῖσι σοῖσιν εὐτυχήσουσιν φίλοις.
<euripides. ion 650> παῦσαι λόγων τῶνδ', εὐτυχεῖν δ' ἐπίστασο:
<euripides. ion 651> θέλω γὰρ οὗπέρ ς' ηὗρον ἄρξασθαι, τέκνον,
<euripides. ion 652> κοινῆς τραπέζης, δαῖτα πρὸς κοινὴν πεσών,
<euripides. ion 653> θῦσαί θ' ἅ σου πρὶν γενέθλι' οὐκ ἐθύσαμεν.
<euripides. ion 654> καὶ νῦν μὲν ὡς δὴ ξένον ἄγων ς' ἐφέστιον
<euripides. ion 655> δείπνοισι τέρψω, τῆς δ' ̓Αθηναίων χθονὸς
<euripides. ion 656> ἄξω θεατὴν δῆθεν, ὡς οὐκ ὄντ' ἐμόν.
<euripides. ion 657> καὶ γὰρ γυναῖκα τὴν ἐμὴν οὐ βούλομαι
<euripides. ion 658> λυπεῖν ἄτεκνον οὖσαν αὐτὸς εὐτυχῶν.
<euripides. ion 659> χρόνῳ δὲ καιρὸν λαμβάνων προσάξομαι
<euripides. ion 660> δάμαρτ' ἐᾶν σε σκῆπτρα τἄμ' ἔχειν χθονός.
<euripides. ion 661> ̓́Ιωνα δ' ὀνομάζω σε τῇ τύχῃ πρέπον,
<euripides. ion 662> ὁθούνεκ' ἀδύτων ἐξιόντι μοι θεοῦ
<euripides. ion 663> ἴχνος συνῆψας πρῶτος. ἀλλὰ τῶν φίλων
<euripides. ion 664> πλήρωμ' ἀθροίσας βουθύτῳ σὺν ἡδονῇ
<euripides. ion 665> πρόσειπε, μέλλων Δελφίδ' ἐκλιπεῖν πόλιν.
<euripides. ion 666> ὑμῖν δὲ σιγᾶν, δμωί̈δες, λέγω τάδε,
<euripides. ion 667> ἢ θάνατον εἰπούσαισι πρὸς δάμαρτ' ἐμήν.
<euripides. ion 668> στείχοιμ' ἄν. ἓν δὲ τῆς τύχης ἄπεστί μοι:
<euripides. ion 669> εἰ μὴ γὰρ ἥτις μ' ἔτεκεν εὑρήσω, πάτερ,
<euripides. ion 670> ἀβίωτον ἡμῖν. εἰ δ' ἐπεύξασθαι χρεών,
<euripides. ion 671> ἐκ τῶν ̓Αθηνῶν μ' ἡ τεκοῦς' εἴη γυνή,
<euripides. ion 672> ὥς μοι γένηται μητρόθεν παρρησία.
<euripides. ion 673> καθαρὰν γὰρ ἤν τις ἐς πόλιν πέσῃ ξένος,
<euripides. ion 674> κἂν τοῖς λόγοισιν ἀστὸς ᾖ, τό γε στόμα
<euripides. ion 675> δοῦλον πέπαται κοὐκ ἔχει παρρησίαν.
<euripides. ion 676> ὁρῶ δάκρυα καὶ πενθίμους
<euripides. ion 677> ἀλαλαγὰς στεναγμάτων τ' ἐσβολάς,
<euripides. ion 678> ὅταν ἐμὰ τύραννος εὐπαιδίαν
<euripides. ion 679> πόσιν ἔχοντ' εἰδῇ,
<euripides. ion 680> αὐτὴ δ' ἄπαις ᾖ καὶ λελειμμένη τέκνων.
<euripides. ion 681> τίν', ὦ παῖ πρόμαντι Λατοῦς, ἔχρη-
<euripides. ion 682> σας ὑμνῳδίαν;
<euripides. ion 683> πόθεν ὁ παῖς ὅδ' ἀμφὶ ναοὺς σέθεν
<euripides. ion 684> τρόφιμος ἐξέβα; γυναικῶν τίνος;
<euripides. ion 685> οὐ γάρ με σαίνει θέσφατα μή τιν' ἔχῃ δόλον.
<euripides. ion 688> δειμαίνω συμφοράν,
<euripides. ion 689> ἐφ' ὅ ποτε βάσεται.
<euripides. ion 690> ἄτοπος ἄτοπα γὰρ δίδωσί μοι,
<euripides. ion 691> τὸ δ' ἔτ' εὔφημ' ἔχει,
<euripides. ion 692> δόλον τύχαν θ', ὁ παῖς —
<euripides. ion 693> ἄλλων τραφεὶς ἐξ αἱμάτων.
<euripides. ion 694> τίς οὐ τάδε ξυνοίσεται;
<euripides. ion 695> — φίλαι, πότερ' ἐμᾷ δεσποίνᾳ
<euripides. ion 696> τάδε τορῶς ἐς οὖς γεγωνήσομεν;
<euripides. ion 697> πόσιν, ἐν ᾧ τὰ πάντ' ἔχους' ἐλπίδων
<euripides. ion 698> μέτοχος ἦν, τλάμων, . . .
<euripides. ion 699> — νῦν δ' ἣ μὲν ἔρρει συμφοραῖς, ὃ δ' εὐτυχεῖ.
<euripides. ion 700> — πολιὸν ἐσπεσοῦσα γῆρας, πόσις δ' . . .
<euripides. ion 701> — ἀτίετος φίλων.
<euripides. ion 702> — μέλεος, ὃς θυραῖος ἐλθὼν δόμους,
<euripides. ion 703> μέγαν ἐς ὄλβον, οὐκ ἴσωσεν τύχης . . .
<euripides. ion 704> ̔ — ὄλοιτ', ὄλοιτὀπότνιαν ἐξαπαφὼν ἐμάν.
<euripides. ion 705> — καὶ θεοῖσιν μὴ τύχοι
<euripides. ion 706> καλλίφλογα πέλανον ἐπὶ
<euripides. ion 707> πυρὶ καθαγνίσας: τὸ δ' ἐμὸν εἴσεται,
<euripides. ion 708> ὅσον ἀμᾶς ἔφυν
<euripides. ion 710> τυραννίδος φίλα.
<euripides. ion 711> — ἦ δὴ πέλας δείπνων κυρεῖ
<euripides. ion 713> παῖς καὶ πατὴρ νέος νέων.
<euripides. ion 714> ἰὼ δειράδες Παρνασοῦ πέτρας
<euripides. ion 715> ἔχουσαι σκόπελον οὐράνιόν θ' ἕδραν,
<euripides. ion 716> ἵνα Βάκχιος ἀμφιπύρους ἀνέχων πεύκας
<euripides. ion 717> λαιψηρὰ πηδᾷ νυκτιπόλοις ἅμα σὺν Βάκχαις,
<euripides. ion 719> μή ποτ' εἰς ἐμὰν πόλιν ἵκοιθ' ὁ παῖς,
<euripides. ion 720> νέαν δ' ἁμέραν ἀπολιπὼν θάνοι.
<euripides. ion 721> στενομένα γὰρ ἂν πόλις ἔχοι σκῆψιν
<euripides. ion 722> ξενικὸν ἐσβολὰν . . .
<euripides. ion 724> ἁλίσας ὁ πάρος ἀρχαγὸς ὢν
<euripides. ion 725> ̓Ερεχθεὺς ἄναξ.
<euripides. ion 725> ὦ πρέσβυ παιδαγώγ' ̓Ερεχθέως πατρὸς
<euripides. ion 726> τοὐμοῦ ποτ' ὄντος, ἡνίκ' ἦν ἔτ' ἐν φάει,
<euripides. ion 727> ἔπαιρε σαυτὸν πρὸς θεοῦ χρηστήρια,
<euripides. ion 728> ὥς μοι συνησθῇς, εἴ τι Λοξίας ἄναξ
<euripides. ion 729> θέσπισμα παίδων ἐς γονὰς ἐφθέγξατο.
<euripides. ion 730> σὺν τοῖς φίλοις γὰρ ἡδὺ μὲν πράσσειν καλῶς:
<euripides. ion 731> ἃ μὴ γένοιτο δ', εἴ τι τυγχάνοι κακόν,
<euripides. ion 732> ἐς ὄμματ' εὔνου φωτὸς ἐμβλέψαι γλυκύ.
<euripides. ion 733> ἐγὼ δέ ς', ὥσπερ καὶ σὺ πατέρ' ἐμόν ποτε,
<euripides. ion 734> δέσποιν' ὅμως οὖς' ἀντικηδεύω πατρός.
<euripides. ion 735> ὦ θύγατερ, ἄξι' ἀξίων γεννητόρων
<euripides. ion 736> ἤθη φυλάσσεις, κοὐ καταισχύνας' ἔχεις
<euripides. ion 737> τοὺς σοὺς παλαιούς, ἐκγόνους αὐτόχθονας.
<euripides. ion 738> ἕλχ' ἕλκε πρὸς μέλαθρα καὶ κόμιζέ με.
<euripides. ion 739> αἰπεινά τοι μαντεῖα: τοῦ γήρως δέ μοι
<euripides. ion 740> συνεκπονοῦσα κῶλον ἰατρὸς γενοῦ.
<euripides. ion 741> ἕπου νυν: ἴχνος δ' ἐκφύλασς' ὅπου τίθης.
<euripides. ion 742> ἰδού.
<euripides. ion 743> τὸ τοῦ ποδὸς μὲν βραδύ, τὸ τοῦ δὲ νοῦ ταχύ.
<euripides. ion 744> βάκτρῳ δ' ἐρείδου περιφερῆ στίβον χθονός.
<euripides. ion 745> καὶ τοῦτο τυφλόν, ὅταν ἐγὼ βλέπω βραχύ.
<euripides. ion 745> ὀρθῶς ἔλεξας: ἀλλὰ μὴ παρῇς κόπῳ.
<euripides. ion 746> οὔκουν ἑκών γε: τοῦ δ' ἀπόντος οὐ κρατῶ.
<euripides. ion 747> γυναῖκες, ἱστῶν τῶν ἐμῶν καὶ κερκίδος
<euripides. ion 748> δούλευμα πιστόν, τίνα τύχην λαβὼν πόσις
<euripides. ion 749> βέβηκε παίδων, ὧνπερ οὕνεχ' ἥκομεν;
<euripides. ion 750> σημήνατ': εἰ γὰρ ἀγαθά μοι μηνύσετε,
<euripides. ion 751> οὐκ εἰς ἀπίστους δεσπότας βαλεῖς χάριν.
<euripides. ion 752> ἰὼ δαῖμον.
<euripides. ion 753> τὸ φροίμιον μὲν τῶν λόγων οὐκ εὐτυχές.
<euripides. ion 754> ἰὼ τλᾶμον.
<euripides. ion 755> ἀλλ' ἦ τι θεσφάτοισι δεσποτῶν νοσῶ;
<euripides. ion 756> εἶἑν: τί δρῶμεν; θάνατος ὧν κεῖται πέρι . . .
<euripides. ion 757> τίς ἥδε μοῦσα, χὡ φόβος τίνων πέρι;
<euripides. ion 758> εἴπωμεν ἢ σιγῶμεν; ἢ τί δράσομεν;
<euripides. ion 759> εἴφ': ὡς ἔχεις γε συμφοράν τιν' εἰς ἐμέ.
<euripides. ion 760> εἰρήσεταί τοι, κεἰ θανεῖν μέλλω διπλῇ.
<euripides. ion 761> οὐκ ἔστι σοι, δέσποιν', ἐπ' ἀγκάλαις λαβεῖν
<euripides. ion 762> τέκν', οὐδὲ μαστῷ σῷ προσαρμόσαι ποτέ.
<euripides. ion 763> ὤμοι, θάνοιμι.
<euripides. ion 764> θύγατερ.
<euripides. ion 765> ὦ τάλαιν'
<euripides. ion 766> ἐγὼ συμφορᾶς, ἔλαβον ἔπαθον ἄχος
<euripides. ion 767> ἀβίοτον, φίλαι.
<euripides. ion 765> διοιχόμεσθα.
<euripides. ion 766> τέκνον.
<euripides. ion 767> αἰαῖ αἰαῖ:
<euripides. ion 767> διανταῖος ἔτυπεν ὀδύνα με πλευ-
<euripides. ion 768> μόνων τῶνδ' ἔσω.
<euripides. ion 769> μήπω στενάξῃς —
<euripides. ion 770> ἀλλὰ πάρεισι γόοι.
<euripides. ion 770> πρὶν ἂν μάθωμεν —
<euripides. ion 771> ἀγγελίαν τίνα μοι;
<euripides. ion 772> εἰ ταὐτὰ πράσσων δεσπότης τῆς συμφορᾶς
<euripides. ion 773> κοινωνός ἐστιν, ἢ μόνη σὺ δυστυχεῖς.
<euripides. ion 774> κείνῳ μέν, ὦ γεραιέ, παῖδα Λοξίας
<euripides. ion 775> ἔδωκεν, ἰδίᾳ δ' εὐτυχεῖ ταύτης δίχα.
<euripides. ion 776> τόδ' ἐπὶ τῷδε κακὸν ἄκρον ἔλακες
<euripides. ion 777> ἄχος ἐμοὶ στένειν.
<euripides. ion 778> πότερα δὲ φῦναι δεῖ γυναικὸς ἔκ τινος
<euripides. ion 779> τὸν παῖδ' ὃν εἶπας, ἢ γεγῶτ' ἐθέσπισεν;
<euripides. ion 780> ἤδη πεφυκότ' ἐκτελῆ νεανίαν
<euripides. ion 781> δίδωσιν αὐτῷ Λοξίας: παρῆ δ' ἐγώ.
<euripides. ion 782> πῶς φῄς; ἄφατον ἄφατον ἀναύδητον
<euripides. ion 783> λόγον ἐμοὶ θροεῖς.
<euripides. ion 785> κἄμοιγε. πῶς δ' ὁ χρησμὸς ἐκπεραίνεται,
<euripides. ion 786> σαφέστερόν μοι φράζε, χὥστις ἔσθ' ὁ παῖς.
<euripides. ion 787> ὅτῳ ξυναντήσειεν ἐκ θεοῦ συθεὶς
<euripides. ion 788> πρώτῳ πόσις σός, παῖδ' ἔδωκ' αὐτῷ θεός.
<euripides. ion 789> ὀττοτοττοτοῖ: τὸν δ' ἐμὸν ἄτεκνον ἄτεκνον ἔλακεν
<euripides. ion 790> ἄρα βίοτον; ἐρημίᾳ δ' ὀρφανοὺς
<euripides. ion 791> δόμους οἰκήσω.
<euripides. ion 792> τίς οὖν ἐχρήσθη; τῷ συνῆψ' ἴχνος ποδὸς
<euripides. ion 793> πόσις ταλαίνης; πῶς δὲ ποῦ νιν εἰσιδών;
<euripides. ion 794> οἶσθ', ὦ φίλη δέσποινα, τὸν νεανίαν
<euripides. ion 795> ὃς τόνδ' ἔσαιρε ναόν; οὗτος ἔσθ' ὁ παῖς.
<euripides. ion 796> ἀν' ὑγρὸν ἀμπταίην αἰθέρα πόρσω γαί-
<euripides. ion 797> ας ̔Ελλανίας, ἀστέρας ἑσπέρους,
<euripides. ion 799> οἷον οἷον ἄλγος ἔπαθον, φίλαι.
<euripides. ion 800> ὄνομα δὲ ποῖον αὐτὸν ὀνομάζει πατήρ;
<euripides. ion 801> οἶσθ', ἢ σιωπῇ τοῦτ' ἀκύρωτον μένει;
<euripides. ion 802> ̓́Ιων', ἐπείπερ πρῶτος ἤντησεν πατρί.
<euripides. ion 803> μητρὸς δ' ὁποίας ἐστὶν —
<euripides. ion 804> οὐκ ἔχω φράσαι.
<euripides. ion 805> φροῦδος δ' — ἵν' εἰδῇς πάντα τἀπ' ἐμοῦ, γέρον —
<euripides. ion 805> παιδὸς προθύσων ξένια καὶ γενέθλια
<euripides. ion 806> σκηνὰς ἐς ἱερὰς τῆσδε λαθραίως πόσις,
<euripides. ion 807> κοινὴν ξυνάψων δαῖτα παιδὶ τῷ νέῳ.
<euripides. ion 808> δέσποινα, προδεδόμεσθα — σὺν γάρ σοι νοσῶ —
<euripides. ion 809> τοῦ σοῦ πρὸς ἀνδρός, καὶ μεμηχανημένως
<euripides. ion 810> ὑβριζόμεσθα δωμάτων τ' ̓Ερεχθέως
<euripides. ion 811> ἐκβαλλόμεσθα. καὶ σὸν οὐ στυγῶν πόσιν
<euripides. ion 812> λέγω, σὲ μέντοι μᾶλλον ἢ κεῖνον φιλῶν:
<euripides. ion 813> ὅστις σε γήμας ξένος ἐπεισελθὼν πόλιν
<euripides. ion 814> καὶ δῶμα καὶ σὴν παραλαβὼν παγκληρίαν,
<euripides. ion 815> ἄλλης γυναικὸς παῖδας ἐκκαρπούμενος
<euripides. ion 816> λάθρα πέφηνεν: ὡς λάθρα δ', ἐγὼ φράσω.
<euripides. ion 817> ἐπεί ς' ἄτεκνον ᾔσθετ', οὐκ ἔστεργέ σοι
<euripides. ion 818> ὅμοιος εἶναι τῆς τύχης τ' ἴσον φέρειν,
<euripides. ion 819> λαβὼν δὲ δοῦλα λέκτρα νυμφεύσας λάθρα
<euripides. ion 820> τὸν παῖδ' ἔφυσεν, ἐξενωμένον δέ τῳ
<euripides. ion 821> Δελφῶν δίδωσιν ἐκτρέφειν. ὃ δ' ἐν θεοῦ
<euripides. ion 822> δόμοισιν ἄφετος, ὡς λάθοι, παιδεύεται.
<euripides. ion 823> νεανίαν δ' ὡς ᾔσθετ' ἐκτεθραμμένον,
<euripides. ion 824> ἐλθεῖν ς' ἔπεισε δεῦρ' ἀπαιδίας χάριν.
<euripides. ion 825> κᾆθ' ὁ θεὸς οὐκ ἐψεύσαθ', ὅδε δ' ἐψεύσατο
<euripides. ion 826> πάλαι τρέφων τὸν παῖδα, κἄπλεκεν πλοκὰς
<euripides. ion 827> τοιάσδ': ἁλοὺς μὲν ἀνέφερ' ἐς τὸν δαίμονα,
<euripides. ion 828> † ἐλθὼν δὲ καὶ τὸν χρόνον ἀμύνεσθαι θέλων †
<euripides. ion 829> τυραννίδ' αὐτῷ περιβαλεῖν ἔμελλε γῆς.
<euripides. ion 830> καινὸν δὲ τοὔνομ' ἀνὰ χρόνον πεπλασμένον
<euripides. ion 831> ̓́Ιων, ἰόντι δῆθεν ὅτι συνήντετο.
<euripides. ion 832> οἴμοι, κακούργους ἄνδρας ὡς αἰεὶ στυγῶ,
<euripides. ion 833> οἳ συντιθέντες τἄδικ' εἶτα μηχαναῖς
<euripides. ion 834> κοσμοῦσι. φαῦλον χρηστὸν ἂν λαβεῖν φίλον
<euripides. ion 835> θέλοιμι μᾶλλον ἢ κακὸν σοφώτερον.
<euripides. ion 836> καὶ τῶνδ' ἁπάντων ἔσχατον πείσῃ κακόν:
<euripides. ion 837> ἀμήτορ', ἀναρίθμητον, ἐκ δούλης τινὸς
<euripides. ion 838> γυναικός, ἐς σὸν δῶμα δεσπότην ἄγειν.
<euripides. ion 839> ἁπλοῦν ἂν ἦν γὰρ τὸ κακόν, εἰ παρ' εὐγενοῦς
<euripides. ion 840> μητρός, πιθών σε, σὴν λέγων ἀπαιδίαν,
<euripides. ion 841> ἐσῴκις' οἴκους: εἰ δὲ σοὶ τόδ' ἦν πικρόν,
<euripides. ion 842> τῶν Αἰόλου νιν χρῆν ὀρεχθῆναι γάμων.
<euripides. ion 843> ἐκ τῶνδε δεῖ σε δὴ γυναικεῖόν τι δρᾶν:
<euripides. ion 844> ἢ γὰρ ξίφος λαβοῦσαν ἢ δόλῳ τινὶ
<euripides. ion 845> ἢ φαρμάκοισι σὸν κατακτεῖναι πόσιν
<euripides. ion 846> καὶ παῖδα, πρὶν σοὶ θάνατον ἐκ κείνων μολεῖν.
<euripides. ion 847> [εἰ γάρ γ' ὑφήσεις τοῦδ', ἀπαλλάξῃ βίου.
<euripides. ion 848> δυοῖν γὰρ ἐχθροῖν εἰς ἓν ἐλθόντοιν στέγος,
<euripides. ion 849> ἢ θάτερον δεῖ δυστυχεῖν ἢ θάτερον.]
<euripides. ion 850> ἐγὼ μὲν οὖν σοι καὶ συνεκπονεῖν θέλω,
<euripides. ion 851> καὶ συμφονεύειν παῖδ' ἐπεισελθὼν δόμους
<euripides. ion 852> οὗ δαῖθ' ὁπλίζει, καὶ τροφεῖα δεσπόταις
<euripides. ion 853> ἀποδοὺς θανεῖν τε ζῶν τε φέγγος εἰσορᾶν.
<euripides. ion 854> ἓν γάρ τι τοῖς δούλοισιν αἰσχύνην φέρει,
<euripides. ion 855> τοὔνομα: τὰ δ' ἄλλα πάντα τῶν ἐλευθέρων
<euripides. ion 856> οὐδὲν κακίων δοῦλος, ὅστις ἐσθλὸς ᾖ.
<euripides. ion 857> κἀγώ, φίλη δέσποινα, συμφορὰν θέλω
<euripides. ion 858> κοινουμένη τήνδ' ἢ θανεῖν ἢ ζῆν καλῶς.
<euripides. ion 859> ὦ ψυχά, πῶς σιγάσω;
<euripides. ion 860> πῶς δὲ σκοτίας ἀναφήνω
<euripides. ion 861> εὐνάς, αἰδοῦς δ' ἀπολειφθῶ;
<euripides. ion 862> τί γὰρ ἐμπόδιον κώλυμ' ἔτι μοι;
<euripides. ion 863> πρὸς τίν' ἀγῶνας τιθέμεσθ' ἀρετῆς;
<euripides. ion 864> οὐ πόσις ἡμῶν προδότης γέγονεν,
<euripides. ion 865> στέρομαι δ' οἴκων, στέρομαι παίδων,
<euripides. ion 866> φροῦδαι δ' ἐλπίδες, ἃς διαθέσθαι
<euripides. ion 867> χρῄζουσα καλῶς οὐκ ἐδυνήθην,
<euripides. ion 868> σιγῶσα γάμους,
<euripides. ion 869> σιγῶσα τόκους πολυκλαύτους;
<euripides. ion 870> ἀλλ' οὐ τὸ Διὸς πολύαστρον ἕδος
<euripides. ion 871> καὶ τὴν ἐπ' ἐμοῖς σκοπέλοισι θεὰν
<euripides. ion 872> λίμνης τ' ἐνύδρου Τριτωνιάδος
<euripides. ion 873> πότνιαν ἀκτάν,
<euripides. ion 874> οὐκέτι κρύψω λέχος, ὡς στέρνων
<euripides. ion 875> ἀπονησαμένη ῥᾴων ἔσομαι.
<euripides. ion 876> στάζουσι κόραι δακρύοισιν ἐμαί,
<euripides. ion 877> ψυχὴ δ' ἀλγεῖ κακοβουλευθεῖς'
<euripides. ion 878> ἔκ τ' ἀνθρώπων ἔκ τ' ἀθανάτων,
<euripides. ion 879> οὓς ἀποδείξω
<euripides. ion 880> λέκτρων προδότας ἀχαρίστους.
<euripides. ion 881> ὦ τᾶς ἑπταφθόγγου μέλπων
<euripides. ion 882> κιθάρας ἐνοπάν, ἅτ' ἀγραύλοις
<euripides. ion 883> κέρασιν ἐν ἀψύχοις ἀχεῖ
<euripides. ion 884> μουσᾶν ὕμνους εὐαχήτους,
<euripides. ion 885> σοὶ μομφάν, ὦ Λατοῦς παῖ,
<euripides. ion 886> πρὸς τάνδ' αὐγὰν αὐδάσω.
<euripides. ion 887> ἦλθές μοι χρυσῷ χαίταν
<euripides. ion 888> μαρμαίρων, εὖτ' ἐς κόλπους
<euripides. ion 889> κρόκεα πέταλα φάρεσιν ἔδρεπον,
<euripides. ion 890> ἀνθίζειν χρυσανταυγῆ:
<euripides. ion 891> λευκοῖς δ' ἐμφὺς καρποῖσιν
<euripides. ion 892> χειρῶν εἰς ἄντρου κοίτας
<euripides. ion 893> κραυγὰν ̓͂Ω μᾶτέρ μ' αὐδῶσαν
<euripides. ion 894> θεὸς ὁμευνέτας
<euripides. ion 895> ἆγες ἀναιδείᾳ
<euripides. ion 896> Κύπριδι χάριν πράσσων.
<euripides. ion 897> τίκτω δ' ἁ δύστανός σοι
<euripides. ion 898> κοῦρον, τὸν φρίκᾳ ματρὸς
<euripides. ion 899> εἰς εὐνὰν βάλλω τὰν σάν,
<euripides. ion 900> ἵνα με λέχεσι μελέαν μελέοις
<euripides. ion 901> ἐζεύξω τὰν δύστανον.
<euripides. ion 902> οἴμοι μοι: καὶ νῦν ἔρρει
<euripides. ion 903> πτανοῖς ἁρπασθεὶς θοίνα
<euripides. ion 904> παῖς μοι — καὶ σός, τλάμων:
<euripides. ion 905> σὺ δὲ κιθάρᾳ κλάζεις
<euripides. ion 906> παιᾶνας μέλπων.
<euripides. ion 907> ὠή,
<euripides. ion 908> τὸν Λατοῦς αὐδῶ ς',
<euripides. ion 909> ὅστ' ὀμφὰν κληροῖς
<euripides. ion 910> πρὸς χρυσέους θάκους
<euripides. ion 910> καὶ γαίας μεσσήρεις ἕδρας,
<euripides. ion 911> εἰς οὖς αὐδὰν καρύξω:
<euripides. ion 912> ̓Ιὼ κακὸς εὐνάτωρ,
<euripides. ion 913> ὃς τῷ μὲν ἐμῷ νυμφεύτᾳ
<euripides. ion 914> χάριν οὐ προλαβὼν
<euripides. ion 915> παῖδ' εἰς οἴκους οἰκίζεις:
<euripides. ion 916> ὁ δ' ἐμὸς γενέτας καὶ σός γ', ἀμαθής,
<euripides. ion 917> οἰωνοῖς ἔρρει συλαθείς,
<euripides. ion 918> σπάργανα ματέρος ἐξαλλάξας.
<euripides. ion 919> μισεῖ ς' ἁ Δᾶλος καὶ δάφνας
<euripides. ion 920> ἔρνεα φοίνικα παρ' ἁβροκόμαν,
<euripides. ion 921> ἔνθα λοχεύματα σέμν' ἐλοχεύσατο
<euripides. ion 922> Λατὼ Δίοισί σε καρποῖς.
<euripides. ion 923> οἴμοι, μέγας θησαυρὸς ὡς ἀνοίγνυται
<euripides. ion 924> κακῶν, ἐφ' οἷσι πᾶς ἂν ἐκβάλοι δάκρυ.
<euripides. ion 925> ὦ θύγατερ, οὔτοι σὸν βλέπων ἐμπίμπλαμαι
<euripides. ion 926> πρόσωπον, ἔξω δ' ἐγενόμην γνώμης ἐμῆς.
<euripides. ion 927> κακῶν γὰρ ἄρτι κῦμ' ὑπεξαντλῶν φρενί,
<euripides. ion 928> πρύμνηθεν αἴρει μ' ἄλλο σῶν λόγων ὕπο,
<euripides. ion 929> οὓς ἐκβαλοῦσα τῶν παρεστώτων κακῶν
<euripides. ion 930> μετῆλθες ἄλλων πημάτων κακὰς ὁδούς.
<euripides. ion 931> τί φῄς; τίνα λόγον Λοξίου κατηγορεῖς;
<euripides. ion 932> ποῖον τεκεῖν φῂς παῖδα; ποῦ θεῖναι πόλεως
<euripides. ion 933> θηρσὶν φίλον τύμβευμ'; ἄνελθέ μοι πάλιν.
<euripides. ion 934> αἰσχύνομαι μέν ς', ὦ γέρον, λέξω δ' ὅμως.
<euripides. ion 935> ὡς συστενάζειν γ' οἶδα γενναίως φίλοις.
<euripides. ion 936> ἄκουε τοίνυν: οἶσθα Κεκροπίας πέτρας
<euripides. ion 937> πρόσβορρον ἄντρον, ἃς Μακρὰς κικλήσκομεν;
<euripides. ion 938> οἶδ', ἔνθα Πανὸς ἄδυτα καὶ βωμοὶ πέλας.
<euripides. ion 939> ἐνταῦθ' ἀγῶνα δεινὸν ἠγωνίσμεθα.
<euripides. ion 940> τίν'; ὡς ἀπαντᾷ δάκρυά μοι τοῖς σοῖς λόγοις.
<euripides. ion 941> Φοίβῳ ξυνῆψ' ἄκουσα δύστηνον γάμον.
<euripides. ion 942> ὦ θύγατερ, ἆρ' ἦν ταῦθ' ἅ γ' ᾐσθόμην ἐγώ;
<euripides. ion 943> οὐκ οἶδ': ἀληθῆ δ' εἰ λέγεις φαίημεν ἄν.
<euripides. ion 944> νόσον κρυφαίαν ἡνίκ' ἔστενες λάθρα;
<euripides. ion 945> τότ' ἦν ἃ νῦν σοι φανερὰ σημαίνω κακά.
<euripides. ion 946> κᾆτ' ἐξέκλεψας πῶς ̓Απόλλωνος γάμους;
<euripides. ion 947> ἔτεκον — ἀνάσχου ταῦτ' ἐμοῦ κλύων, γέρον.
<euripides. ion 948> ποῦ; τίς λοχεύει ς'; ἢ μόνη μοχθεῖς τάδε;
<euripides. ion 949> μόνη κατ' ἄντρον οὗπερ ἐζεύχθην γάμοις.
<euripides. ion 950> ὁ παῖς δὲ ποῦ 'στιν; ἵνα σὺ μηκέτ' ᾖς ἄπαις.
<euripides. ion 951> τέθνηκεν, ὦ γεραιέ, θηρσὶν ἐκτεθείς.
<euripides. ion 952> τέθνηκ'; ̓Απόλλων δ' ὁ κακὸς οὐδὲν ἤρκεσεν;
<euripides. ion 953> οὐκ ἤρκες': ̔́Αιδου δ' ἐν δόμοις παιδεύεται.
<euripides. ion 954> τίς γάρ νιν ἐξέθηκεν; οὐ γὰρ δὴ σύ γε.
<euripides. ion 955> ἡμεῖς, ἐν ὄρφνῃ σπαργανώσαντες πέπλοις.
<euripides. ion 956> οὐδὲ ξυνῄδει σοί τις ἔκθεσιν τέκνου;
<euripides. ion 957> αἱ ξυμφοραί γε καὶ τὸ λανθάνειν μόνον.
<euripides. ion 958> καὶ πῶς ἐν ἄντρῳ παῖδα σὸν λιπεῖν ἔτλης;
<euripides. ion 959> πῶς δ' οἰκτρὰ πολλὰ στόματος ἐκβαλοῦς' ἔπη —
<euripides. ion 960> φεῦ:
<euripides. ion 961> τλήμων σὺ τόλμης, ὁ δὲ θεὸς μᾶλλον σέθεν.
<euripides. ion 962> εἰ παῖδά γ' εἶδες χεῖρας ἐκτείνοντά μοι.
<euripides. ion 963> μαστὸν διώκοντ' ἦ πρὸς ἀγκάλαις πεσεῖν;
<euripides. ion 964> ἐνταῦθ', ἵν' οὐκ ὢν ἄδικ' ἔπασχεν ἐξ ἐμοῦ.
<euripides. ion 965> σοὶ δ' ἐς τί δόξ' ἐσῆλθεν ἐκβαλεῖν τέκνον;
<euripides. ion 965> ὡς τὸν θεὸν σῴζοντα τόν γ' αὑτοῦ γόνον.
<euripides. ion 966> οἴμοι, δόμων σῶν ὄλβος ὡς χειμάζεται.
<euripides. ion 967> τί κρᾶτα κρύψας, ὦ γέρον, δακρυρροεῖς;
<euripides. ion 968> σὲ καὶ πατέρα σὸν δυστυχοῦντας εἰσορῶ.
<euripides. ion 969> τὰ θνητὰ τοιαῦτ': οὐδὲν ἐν ταὐτῷ μένει.
<euripides. ion 970> μή νυν ἔτ' οἴκτων, θύγατερ, ἀντεχώμεθα.
<euripides. ion 971> τί γάρ με χρὴ δρᾶν; ἀπορία τὸ δυστυχεῖν.
<euripides. ion 972> τὸν πρῶτον ἀδικήσαντά ς' ἀποτίνου θεόν.
<euripides. ion 973> καὶ πῶς τὰ κρείσσω θνητὸς οὖς' ὑπερδράμω;
<euripides. ion 974> πίμπρη τὰ σεμνὰ Λοξίου χρηστήρια.
<euripides. ion 975> δέδοικα: καὶ νῦν πημάτων ἄδην ἔχω.
<euripides. ion 976> τὰ δυνατά νυν τόλμησον, ἄνδρα σὸν κτανεῖν.
<euripides. ion 977> αἰδούμεθ' εὐνὰς τὰς τόθ' ἡνίκ' ἐσθλὸς ἦν.
<euripides. ion 978> νῦν δ' ἀλλὰ παῖδα τὸν ἐπὶ σοὶ πεφηνότα.
<euripides. ion 979> πῶς; εἰ γὰρ εἴη δυνατόν: ὡς θέλοιμί γ' ἄν.
<euripides. ion 980> ξιφηφόρους σοὺς ὁπλίσας' ὀπάονας.
<euripides. ion 981> στείχοιμ' ἄν: ἀλλὰ ποῦ γενήσεται τόδε;
<euripides. ion 982> ἱεραῖσιν ἐν σκηναῖσιν, οὗ θοινᾷ φίλους.
<euripides. ion 983> ἐπίσημον ὁ φόνος, καὶ τὸ δοῦλον ἀσθενές.
<euripides. ion 984> ὤμοι, κακίζῃ: φέρε, σὺ νῦν βούλευέ τι.
<euripides. ion 985> καὶ μὴν ἔχω γε δόλια καὶ δραστήρια.
<euripides. ion 986> ἀμφοῖν ἂν εἴην τοῖνδ' ὑπηρέτης ἐγώ.
<euripides. ion 987> ἄκουε τοίνυν: οἶσθα γηγενῆ μάχην;
<euripides. ion 988> οἶδ', ἣν Φλέγρᾳ Γίγαντες ἔστησαν θεοῖς.
<euripides. ion 989> ἐνταῦθα Γοργόν' ἔτεκε Γῆ, δεινὸν τέρας.
<euripides. ion 990> ἦ παισὶν αὑτῆς σύμμαχον, θεῶν πόνον;
<euripides. ion 991> ναί: καί νιν ἔκτειν' ἡ Διὸς Παλλὰς θεά.
<euripides. ion 992> [ποῖόν τι μορφῆς σχῆμ' ἔχουσαν ἀγρίας;
<euripides. ion 993> θώρακ' ἐχίδνης περιβόλοις ὡπλισμένον.]
<euripides. ion 994> ἆρ' οὗτός ἐσθ' ὁ μῦθος ὃν κλύω πάλαι;
<euripides. ion 995> ταύτης ̓Αθάναν δέρος ἐπὶ στέρνοις ἔχειν.
<euripides. ion 996> ἣν αἰγίδ' ὀνομάζουσι, Παλλάδος στολήν;
<euripides. ion 997> τόδ' ἔσχεν ὄνομα θεῶν ὅτ' ᾖξεν ἐς δόρυ.
<euripides. ion 998> τί δῆτα, θύγατερ, τοῦτο σοῖς ἐχθροῖς βλάβος;
<euripides. ion 999> ̓Εριχθόνιον οἶσθ', ἢ — ; τί δ' οὐ μέλλεις, γέρον;
<euripides. ion 1000> ὃν πρῶτον ὑμῶν πρόγονον ἐξανῆκε γῆ;
<euripides. ion 1001> τούτῳ δίδωσι Παλλὰς ὄντι νεογόνῳ —
<euripides. ion 1002> τί χρῆμα; μέλλον γάρ τι προσφέρεις ἔπος.
<euripides. ion 1003> δισσοὺς σταλαγμοὺς αἵματος Γοργοῦς ἄπο.
<euripides. ion 1004> ἰσχὺν ἔχοντας τίνα πρὸς ἀνθρώπου φύσιν;
<euripides. ion 1005> τὸν μὲν θανάσιμον, τὸν δ' ἀκεσφόρον νόσων.
<euripides. ion 1006> ἐν τῷ καθάψας' ἀμφὶ παιδὶ σώματος;
<euripides. ion 1007> χρυσοῖσι δεσμοῖς: ὁ δὲ δίδως' ἐμῷ πατρί.
<euripides. ion 1008> κείνου δὲ κατθανόντος ἐς σὲ ἀφίκετο;
<euripides. ion 1009> ναί: κἀπὶ καρπῷ γ' αὔτ' ἐγὼ χερὸς φέρω.
<euripides. ion 1010> πῶς οὖν κέκρανται δίπτυχον δῶρον θεᾶς;
<euripides. ion 1011> κοίλης μὲν ὅστις φλεβὸς ἀπέσταξεν φόνῳ —
<euripides. ion 1012> τί τῷδε χρῆσθαι; δύνασιν ἐκφέρει τίνα;
<euripides. ion 1013> νόσους ἀπείργει καὶ τροφὰς ἔχει βίου.
<euripides. ion 1014> ὁ δεύτερος δ' ἀριθμὸς ὧν λέγεις τί δρᾷ;
<euripides. ion 1015> κτείνει, δρακόντων ἰὸς ὢν τῶν Γοργόνος.
<euripides. ion 1016> ἐς ἓν δὲ κραθέντ' αὐτὸν ἢ χωρὶς φορεῖς;
<euripides. ion 1017> χωρίς: κακῷ γὰρ ἐσθλὸν οὐ συμμείγνυται.
<euripides. ion 1018> ὦ φιλτάτη παῖ, πάντ' ἔχεις ὅσων σε δεῖ.
<euripides. ion 1019> τούτῳ θανεῖται παῖς: σὺ δ' ὁ κτείνων ἔσῃ.
<euripides. ion 1020> ποῦ καὶ τί δράσας; σὸν λέγειν, τολμᾶν δ' ἐμόν.
<euripides. ion 1021> ἐν ταῖς ̓Αθήναις, δῶμ' ὅταν τοὐμὸν μόλῃ.
<euripides. ion 1022> οὐκ εὖ τόδ' εἶπας: καὶ σὺ γὰρ τοὐμὸν ψέγεις.
<euripides. ion 1023> πῶς; ἆρ' ὑπείδου τοῦθ' ὃ κἄμ' ἐσέρχεται;
<euripides. ion 1024> σὺ παῖδα δόξεις διολέσαι, κεἰ μὴ κτενεῖς.
<euripides. ion 1025> ὀρθῶς: φθονεῖν γάρ φασι μητρυιὰς τέκνοις.
<euripides. ion 1026> αὐτοῦ νυν αὐτὸν κτεῖν', ἵν' ἀρνήσῃ φόνους.
<euripides. ion 1027> προλάζυμαι γοῦν τῷ χρόνῳ τῆς ἡδονῆς.
<euripides. ion 1028> καὶ σόν γε λήσεις πόσιν ἅ σε σπεύδει λαθεῖν.
<euripides. ion 1029> οἶσθ' οὖν ὃ δρᾶσον; χειρὸς ἐξ ἐμῆς λαβὼν
<euripides. ion 1030> χρύσωμ' ̓Αθάνας τόδε, παλαιὸν ὄργανον,
<euripides. ion 1031> ἐλθὼν ἵν' ἡμῖν βουθυτεῖ λάθρα πόσις,
<euripides. ion 1032> δείπνων ὅταν λήγωσι καὶ σπονδὰς θεοῖς
<euripides. ion 1033> μέλλωσι λείβειν, ἐν πέπλοις ἔχων τόδε
<euripides. ion 1034> κάθες βαλὼν ἐς πῶμα τῷ νεανίᾳ —
<euripides. ion 1035> ἰδίᾳ δέ, μή τι πᾶσι, χωρίσας ποτὸν
<euripides. ion 1036> τῷ τῶν ἐμῶν μέλλοντι δεσπόζειν δόμων.
<euripides. ion 1037> κἄνπερ διέλθῃ λαιμόν, οὔποθ' ἵξεται
<euripides. ion 1038> κλεινὰς ̓Αθήνας, κατθανὼν δ' αὐτοῦ μενεῖ.
<euripides. ion 1039> σὺ μέν νυν εἴσω προξένων μέθες πόδα:
<euripides. ion 1040> ἡμεῖς δ' ἐφ' ᾧ τετάγμεθ' ἐκπονήσομεν.
<euripides. ion 1041> ἄγ', ὦ γεραιὲ πούς, νεανίας γενοῦ
<euripides. ion 1042> ἔργοισι, κεἰ μὴ τῷ χρόνῳ πάρεστί σοι.
<euripides. ion 1043> ἐχθρὸν δ' ἐπ' ἄνδρα στεῖχε δεσποτῶν μέτα,
<euripides. ion 1044> καὶ συμφόνευε καὶ συνεξαίρει δόμων.
<euripides. ion 1045> τὴν δ' εὐσέβειαν εὐτυχοῦσι μὲν καλὸν
<euripides. ion 1046> τιμᾶν: ὅταν δὲ πολεμίους δρᾶσαι κακῶς
<euripides. ion 1047> θέλῃ τις, οὐδεὶς ἐμποδὼν κεῖται νόμος.
<euripides. ion 1048> Εἰνοδία θύγατερ Δάματρος, ἃ τῶν
<euripides. ion 1049> νυκτιπόλων ἐφόδων ἀνάσσεις
<euripides. ion 1050> καὶ μεθαμερίων, ὅδωσον
<euripides. ion 1051> δυσθανάτων κρατήρων πλη-
<euripides. ion 1052> ρώματ' ἐφ' οἷσι πέμπει
<euripides. ion 1053> πότνια πότνι' ἐμὰ χθονίας
<euripides. ion 1054> Γοργοῦς λαιμοτόμων ἀπὸ
<euripides. ion 1055> σταλαγμῶν
<euripides. ion 1056> τῷ τῶν ̓Ερεχθεϊδᾶν
<euripides. ion 1057> δόμων ἐφαπτομένῳ:
<euripides. ion 1058> μηδέ ποτ' ἄλλος [ἄλλων ἀπ'] οἴ-
<euripides. ion 1059> κων πόλεως ἀνάσσοι
<euripides. ion 1060> πλὴν τῶν εὐγενετᾶν ̓Ερεχθειδᾶν.
<euripides. ion 1061> εἰ δ' ἀτελὴς θάνατος σπουδαί τε δεσποί-
<euripides. ion 1062> νας, ὅ τε καιρὸς ἄπεισι τόλμας,
<euripides. ion 1063> ᾇ νῦν ἐλπὶς ἐφαίνετ', ἢ θη-
<euripides. ion 1064> κτὸν ξίφος ἢ δαίμων ἐξά-
<euripides. ion 1065> ψει βρόχον ἀμφὶ δειρήν,
<euripides. ion 1066> πάθεσι πάθεα δ' ἐξανύτους'
<euripides. ion 1067> εἰς ἄλλας βιότου κάτει-
<euripides. ion 1068> σι μορφάς.
<euripides. ion 1069> οὐ γὰρ δόμων γ' ἑτέρους
<euripides. ion 1070> ἄρχοντας ἀλλοδαποὺς
<euripides. ion 1071> ζῶσά ποτ' [ὄμμασι] ἐν φαεν-
<euripides. ion 1072> ναῖς ἀνέχοιτ' ἂν αὐγαῖς
<euripides. ion 1073> ἁ τῶν εὐπατριδᾶν γεγῶς' οἴκων.
<euripides. ion 1074> αἰσχύνομαι τὸν πολύυ-
<euripides. ion 1075> μνον θεόν, εἰ παρὰ καλλιχόροισι παγαῖς
<euripides. ion 1076> λαμπάδα θεωρὸν εἰκάδων
<euripides. ion 1077> ὄψεται ἐννύχιος ἄυπνος ὤν, ὅτε
<euripides. ion 1078> καὶ Διὸς ἀστερωπὸς
<euripides. ion 1079> ἀνεχόρευσεν αἰθήρ,
<euripides. ion 1080> χορεύει δὲ σελάνα
<euripides. ion 1081> καὶ πεντήκοντα κόραι
<euripides. ion 1082> Νηρέος, αἱ κατὰ πόντον
<euripides. ion 1083> ἀενάων τε ποταμῶν
<euripides. ion 1084> δίνας, χορευόμεναι
<euripides. ion 1085> τὰν χρυσοστέφανον κόραν
<euripides. ion 1086> καὶ ματέρα σεμνάν:
<euripides. ion 1087> ἵν' ἐλπίζει βασιλεύ-
<euripides. ion 1088> σειν ἄλλων πόνον ἐσπεσὼν
<euripides. ion 1089> ὁ Φοίβειος ἀλάτας.
<euripides. ion 1090> ὁρᾶθ' ὅσοι δυσκελάδοι-
<euripides. ion 1091> σιν κατὰ μοῦσαν ἰόντες ἀείδεθ' ὕμνοις
<euripides. ion 1092> ἁμέτερα λέχεα καὶ γάμους
<euripides. ion 1093> Κύπριδος ἀθέμιτας ἀνοσίους, ὅσον
<euripides. ion 1094> εὐσεβίᾳ κρατοῦμεν
<euripides. ion 1095> ἄδικον ἄροτον ἀνδρῶν.
<euripides. ion 1096> παλίμφαμος ἀοιδὰ
<euripides. ion 1097> καὶ μοῦς' εἰς ἄνδρας ἴτω
<euripides. ion 1098> δυσκέλαδος ἀμφὶ λέκτρων.
<euripides. ion 1099> δείκνυσι γὰρ ὁ Διὸς ἐκ
<euripides. ion 1100> παίδων ἀμνημοσύναν,
<euripides. ion 1101> οὐ κοινὰν τεκέων τύχαν
<euripides. ion 1102> οἴκοισι φυτεύσας
<euripides. ion 1103> δεσποίνᾳ: πρὸς δ' ̓Αφροδί-
<euripides. ion 1104> ταν ἄλλαν θέμενος χάριν
<euripides. ion 1105> νόθου παιδὸς ἔκυρσεν.
<euripides. ion 1106> κλειναὶ γυναῖκες, ποῦ κόρην ̓Ερεχθέως,
<euripides. ion 1107> δέσποιναν εὕρω; πανταχῇ γὰρ ἄστεως
<euripides. ion 1108> ζητῶν νιν ἐξέπλησα κοὐκ ἔχω λαβεῖν.
<euripides. ion 1109> τί δ' ἔστιν, ὦ ξύνδουλε; τίς προθυμία
<euripides. ion 1110> ποδῶν ἔχει σε, καὶ λόγους τίνας φέρεις;
<euripides. ion 1111> θηρώμεθ': ἀρχαὶ δ' ἁπιχώριοι χθονὸς
<euripides. ion 1112> ζητοῦσιν αὐτήν, ὡς θάνῃ πετρουμένη.
<euripides. ion 1113> οἴμοι, τί λέξεις; οὔτι που λελήμμεθα
<euripides. ion 1114> κρυφαῖον ἐς παῖδ' ἐκπορίζουσαι φόνον;
<euripides. ion 1115> ἔγνως; — μεθέξεις οὐκ ἐν ὑστάτοις κακοῦ.
<euripides. ion 1116> ὤφθη δὲ πῶς τὰ κρυπτὰ μηχανήματα;
<euripides. ion 1117> τὸ μὴ δίκαιον τῆς δίκης ἡσσώμενον
<euripides. ion 1118> ἐξηῦρεν ὁ θεός, οὐ μιανθῆναι θέλων.
<euripides. ion 1119> πῶς; ἀντιάζω ς' ἱκέτις ἐξειπεῖν τάδε.
<euripides. ion 1120> πεπυσμέναι γάρ, εἰ θανεῖν ὅμως χρεών,
<euripides. ion 1121> ἥδιον ἂν θάνοιμεν, εἴθ' ὁρᾶν φάος.
<euripides. ion 1122> ἐπεὶ θεοῦ μαντεῖον ᾤχετ' ἐκλιπὼν
<euripides. ion 1123> πόσις Κρεούσης, παῖδα τὸν καινὸν λαβὼν
<euripides. ion 1124> πρὸς δεῖπνα θυσίας θ' ἃς θεοῖς ὡπλίζετο,
<euripides. ion 1125> Ξοῦθος μὲν ᾤχετ' ἔνθα πῦρ πηδᾷ θεοῦ
<euripides. ion 1126> βακχεῖον, ὡς σφαγαῖσι Διονύσου πέτρας
<euripides. ion 1127> δεύσειε δισσὰς παιδὸς ἀντ' ὀπτηρίων,
<euripides. ion 1128> λέξας: Σὺ μὲν νῦν, τέκνον, ἀμφήρεις μένων
<euripides. ion 1129> σκηνὰς ἀνίστη τεκτόνων μοχθήμασι.
<euripides. ion 1130> θύσας δὲ Γενέταις Θεοῖσιν ἢν μακρὸν χρόνον
<euripides. ion 1131> μένω, παροῦσι δαῖτες ἔστωσαν φίλοις.
<euripides. ion 1132> λαβὼν δὲ μόσχους ᾤχεθ': ὁ δὲ νεανίας
<euripides. ion 1133> σεμνῶς ἀτοίχους περιβολὰς σκηνωμάτων
<euripides. ion 1134> ὀρθοστάταις ἱδρύεθ', ἡλίου βολὰς
<euripides. ion 1135> καλῶς φυλάξας, οὔτε πρὸς μέσας φλογὸς
<euripides. ion 1136> ἀκτῖνας, οὔτ' αὖ πρὸς τελευτώσας βίον,
<euripides. ion 1137> πλέθρου σταθμήσας μῆκος εἰς εὐγωνίαν,
<euripides. ion 1138> μέτρημ' ἔχουσαν τοὐν μέσῳ γε μυρίων
<euripides. ion 1139> ποδῶν ἀριθμόν, ὡς λέγουσιν οἱ σοφοί,
<euripides. ion 1140> ὡς πάντα Δελφῶν λαὸν ἐς θοίνην καλῶν.
<euripides. ion 1141> λαβὼν δ' ὑφάσμαθ' ἱερὰ θησαυρῶν πάρα
<euripides. ion 1142> κατεσκίαζε, θαύματ' ἀνθρώποις ὁρᾶν.
<euripides. ion 1143> πρῶτον μὲν ὀρόφῳ πτέρυγα περιβάλλει πέπλων,
<euripides. ion 1144> ἀνάθημα Δίου παιδός, οὓς ̔Ηρακλέης
<euripides. ion 1145> ̓Αμαζόνων σκυλεύματ' ἤνεγκεν θεῷ.
<euripides. ion 1146> ἐνῆν δ' ὑφανταὶ γράμμασιν τοιαίδ' ὑφαί,
<euripides. ion 1147> Οὐρανὸς ἀθροίζων ἄστρ' ἐν αἰθέρος κύκλῳ.
<euripides. ion 1148> ἵππους μὲν ἤλαυν' ἐς τελευταίαν φλόγα
<euripides. ion 1149> ̔́Ηλιος, ἐφέλκων λαμπρὸν ̔Εσπέρου φάος:
<euripides. ion 1150> μελάμπεπλος δὲ Νὺξ ἀσείρωτον ζυγοῖς
<euripides. ion 1151> ὄχημ' ἔπαλλεν, ἄστρα δ' ὡμάρτει θεᾷ:
<euripides. ion 1152> Πλειὰς μὲν ᾔει μεσοπόρου δι' αἰθέρος
<euripides. ion 1153> ὅ τε ξιφήρης ̓Ωρίων, ὕπερθε δὲ
<euripides. ion 1154> ̓́Αρκτος στρέφους' οὐραῖα χρυσήρη πόλῳ:
<euripides. ion 1155> κύκλος δὲ πανσέληνος ἠκόντιζ' ἄνω
<euripides. ion 1156> μηνὸς διχήρης, ̔Υάδες τε, ναυτίλοις
<euripides. ion 1157> σαφέστατον σημεῖον, ἥ τε φωσφόρος
<euripides. ion 1158> ̔́Εως διώκους' ἄστρα. τοίχοισιν δ' ἔπι
<euripides. ion 1159> ἤμπισχεν ἄλλα βαρβάρων ὑφάσματα:
<euripides. ion 1160> εὐηρέτμους ναῦς ἀντίας ̔Ελληνίσιν,
<euripides. ion 1161> καὶ μιξόθηρας φῶτας, ἱππείας τ' ἄγρας
<euripides. ion 1162> ἐλάφων, λεόντων τ' ἀγρίων θηράματα.
<euripides. ion 1163> κατ' εἰσόδους δὲ Κέκροπα θυγατέρων πέλας
<euripides. ion 1164> σπείραισιν εἱλίσσοντ', ̓Αθηναίων τινὸς
<euripides. ion 1165> ἀνάθημα: χρυσέους τ' ἐν μέσῳ συσσιτίῳ
<euripides. ion 1166> κρατῆρας ἔστης'. ἐν δ' ἄκροισι βὰς ποσὶ
<euripides. ion 1167> κῆρυξ ἀνεῖπε τὸν θέλοντ' ἐγχωρίων
<euripides. ion 1168> ἐς δαῖτα χωρεῖν. ὡς δ' ἐπληρώθη στέγη,
<euripides. ion 1169> στεφάνοισι κοσμηθέντες εὐόχθου βορᾶς
<euripides. ion 1170> ψυχὴν ἐπλήρουν. ὡς δ' ἀνεῖσαν ἡδονήν,
<euripides. ion 1171> — παρελθὼν πρέσβυς ἐς μέσον πέδον
<euripides. ion 1172> ἔστη, γέλων δ' ἔθηκε συνδείπνοις πολύν,
<euripides. ion 1173> πρόθυμα πράσσων: ἔκ τε γὰρ κρωσσῶν ὕδωρ
<euripides. ion 1174> χεροῖν ἔπεμπε νίπτρα, κἀξεθυμία
<euripides. ion 1175> σμύρνης ἱδρῶτα, χρυσέων τ' ἐκπωμάτων
<euripides. ion 1176> ἦρχ', αὐτὸς αὑτῷ τόνδε προστάξας πόνον.
<euripides. ion 1177> ἐπεὶ δ' ἐς αὐλοὺς ἧκον ἐς κρατῆρά τε
<euripides. ion 1178> κοινόν, γέρων ἔλεξ': ̓Αφαρπάζειν χρεὼν
<euripides. ion 1179> οἰνηρὰ τεύχη σμικρά, μεγάλα δ' ἐσφέρειν,
<euripides. ion 1180> ὡς θᾶσσον ἔλθως' οἵδ' ἐς ἡδονὰς φρενῶν.
<euripides. ion 1181> ἦν δὴ φερόντων μόχθος ἀργυρηλάτους
<euripides. ion 1182> χρυσέας τε φιάλας: ὃ δὲ λαβὼν ἐξαίρετον,
<euripides. ion 1183> ὡς τῷ νέῳ δὴ δεσπότῃ χάριν φέρων,
<euripides. ion 1184> ἔδωκε πλῆρες τεῦχος, εἰς οἶνον βαλὼν
<euripides. ion 1185> ὅ φασι δοῦναι φάρμακον δραστήριον
<euripides. ion 1186> δέσποιναν, ὡς παῖς ὁ νέος ἐκλίποι φάος:
<euripides. ion 1187> κοὐδεὶς τάδ' ᾔδειν. ἐν χεροῖν ἔχοντι δὲ
<euripides. ion 1188> σπονδὰς μετ' ἄλλων παιδὶ τῷ πεφηνότι
<euripides. ion 1189> βλασφημίαν τις οἰκετῶν ἐφθέγξατο:
<euripides. ion 1190> ὁ δ', ὡς ἐν ἱερῷ μάντεσίν τ' ἐσθλοῖς τραφείς,
<euripides. ion 1191> οἰωνὸν ἔθετο, κἀκέλευς' ἄλλον νέον
<euripides. ion 1192> κρατῆρα πληροῦν: τὰς δὲ πρὶν σπονδὰς θεοῦ
<euripides. ion 1193> δίδωσι γαίᾳ, πᾶσί τ' ἐκσπένδειν λέγει.
<euripides. ion 1194> σιγὴ δ' ὑπῆλθεν. ἐκ δ' ἐπίμπλαμεν δρόσου
<euripides. ion 1195> κρατῆρας ἱεροὺς Βυβλίνου τε πώματος.
<euripides. ion 1196> κἀν τῷδε μόχθῳ πτηνὸς ἐσπίπτει δόμοις
<euripides. ion 1197> κῶμος πελειῶν — Λοξίου γὰρ ἐν δόμοις
<euripides. ion 1198> ἄτρεστα ναίους' — ὡς δ' ἀπέσπεισαν μέθυ,
<euripides. ion 1199> ἐς αὐτὸ χείλη πώματος κεχρημέναι
<euripides. ion 1200> καθῆκαν, εἷλκον δ' εὐπτέρους ἐς αὐχένας.
<euripides. ion 1201> καὶ ταῖς μὲν ἄλλαις ἄνοσος ἦν λοιβὴ θεοῦ:
<euripides. ion 1202> ἣ δ' ἕζετ' ἔνθ' ὁ καινὸς ἔσπεισεν γόνος,
<euripides. ion 1203> ποτοῦ τ' ἐγεύσατ', εὐθὺς εὔπτερον δέμας
<euripides. ion 1204> ἔσεισε κἀβάκχευσεν, ἐκ δ' ἔκλαγξ' ὄπα
<euripides. ion 1205> ἀξύνετον αἰάζους': ἐθάμβησεν δὲ πᾶς
<euripides. ion 1206> θοινατόρων ὅμιλος ὄρνιθος πόνους.
<euripides. ion 1207> θνῄσκει δ' ἀπασπαίρουσα, φοινικοσκελεῖς
<euripides. ion 1208> χηλὰς παρεῖσα. γυμνὰ δ' ἐκ πέπλων μέλη
<euripides. ion 1209> ὑπὲρ τραπέζης ἧχ' ὁ μαντευτὸς γόνος,
<euripides. ion 1210> βοᾷ δέ: Τίς μ' ἔμελλεν ἀνθρώπων κτενεῖν;
<euripides. ion 1211> σήμαινε, πρέσβυ: σὴ γὰρ ἡ προθυμία,
<euripides. ion 1212> καὶ πῶμα χειρὸς σῆς ἐδεξάμην πάρα.
<euripides. ion 1213> εὐθὺς δ' ἐρευνᾷ γραῖαν ὠλένην λαβών,
<euripides. ion 1214> ἐπ' αὐτοφώρῳ πρέσβυν ὡς ἔχονθ' ἕλοι.
<euripides. ion 1215> ὤφθη δὲ καὶ κατεῖπ' ἀναγκασθεὶς μόγις
<euripides. ion 1216> τόλμας Κρεούσης πώματός τε μηχανάς.
<euripides. ion 1217> θεῖ δ' εὐθὺς ἔξω συλλαβὼν θοινάτορας
<euripides. ion 1218> ὁ πυθόχρηστος Λοξίου νεανίας,
<euripides. ion 1219> κἀν κοιράνοισι Πυθικοῖς σταθεὶς λέγει:
<euripides. ion 1220> ̓͂Ω Γαῖα σεμνή, τῆς ̓Ερεχθέως ὕπο,
<euripides. ion 1221> ξένης γυναικός, φαρμάκοισι θνῄσκομεν.
<euripides. ion 1222> Δελφῶν δ' ἄνακτες ὥρισαν πετρορριφῆ
<euripides. ion 1223> θανεῖν ἐμὴν δέσποιναν οὐ ψήφῳ μιᾷ,
<euripides. ion 1224> τὸν ἱερὸν ὡς κτείνουσαν ἔν τ' ἀνακτόροις
<euripides. ion 1225> φόνον τιθεῖσαν. πᾶσα δὲ ζητεῖ πόλις
<euripides. ion 1226> τὴν ἀθλίως σπεύσασαν ἀθλίαν ὁδόν:
<euripides. ion 1227> παίδων γὰρ ἐλθοῦς' εἰς ἔρον Φοίβου πάρα,
<euripides. ion 1228> τὸ σῶμα κοινῇ τοῖς τέκνοις ἀπώλεσεν.
<euripides. ion 1229> οὐκ ἔστ' οὐκ ἔστιν θανάτου
<euripides. ion 1230> παρατροπὰ μελέᾳ μοι:
<euripides. ion 1231> φανερὰ [γὰρ] φανερὰ τάδ' ἤδη,
<euripides. ion 1232> σπονδᾶς ἐκ Διονύσου,
<euripides. ion 1233> βοτρύων θοᾶς ἐχίδνας
<euripides. ion 1234> σταγόσι μειγνυμένας φόνῳ —
<euripides. ion 1235> φανερὰ θύματα νερτέρων,
<euripides. ion 1236> συμφοραὶ μὲν ἐμῷ βίῳ,
<euripides. ion 1237> λεύσιμοι δὲ καταφθοραὶ δεσποίνᾳ.
<euripides. ion 1238> τίνα φυγὰν πτερόεσσαν ἢ
<euripides. ion 1239> χθονὸς ὑπὸ σκοτίων μυχῶν πορευθῶ,
<euripides. ion 1240> θανάτου λεύσιμον ἄταν
<euripides. ion 1241> ἀποφεύγουσα, τεθρίππων
<euripides. ion 1242> ὠκιστᾶν χαλᾶν ἐπιβᾶς',
<euripides. ion 1243> ἢ πρύμνας ἐπὶ ναῶν;
<euripides. ion 1244> οὐκ ἔστι λαθεῖν, ὅτε μὴ χρῄζων
<euripides. ion 1245> θεὸς ἐκκλέπτει.
<euripides. ion 1246> τί ποτ', ὦ μελέα δέσποινα, μένει
<euripides. ion 1247> ψυχῇ σε παθεῖν; ἆρα θέλουσαι
<euripides. ion 1248> δρᾶσαί τι κακὸν τοὺς πέλας αὐταὶ
<euripides. ion 1249> πεισόμεθ', ὥσπερ τὸ δίκαιον;
<euripides. ion 1250> πρόσπολοι, διωκόμεσθα θανασίμους ἐπὶ σφαγάς,
<euripides. ion 1251> Πυθίᾳ ψήφῳ κρατηθεῖς', ἔκδοτος δὲ γίγνομαι.
<euripides. ion 1252> ἴσμεν, ὦ τάλαινα, τὰς σὰς συμφοράς, ἵν' εἶ τύχης.
<euripides. ion 1253> ποῖ φύγω δῆτ'; ἐκ γὰρ οἴκων προύλαβον μόγις πόδα
<euripides. ion 1254> μὴ θανεῖν, κλοπῇ δ' ἀφῖγμαι διαφυγοῦσα πολεμίους.
<euripides. ion 1255> ποῖ δ' ἂν ἄλλος' ἢ 'πὶ βωμόν;
<euripides. ion 1256> καὶ τί μοι πλέον τόδε;
<euripides. ion 1257> ἱκέτιν οὐ θέμις φονεύειν.
<euripides. ion 1258> τῷ νόμῳ δέ γ' ὄλλυμαι.
<euripides. ion 1259> χειρία γ' ἁλοῦσα.
<euripides. ion 1260> καὶ μὴν οἵδ' ἀγωνισταὶ πικροὶ
<euripides. ion 1261> δεῦρ' ἐπείγονται ξιφήρεις.
<euripides. ion 1262> ἵζε νυν πυρᾶς ἔπι.
<euripides. ion 1263> κἂν θάνῃς γὰρ ἐνθάδ' οὖσα, τοῖς ἀποκτείνασί σε
<euripides. ion 1260> προστρόπαιον αἷμα θήσεις: οἰστέον δὲ τὴν τύχην.
<euripides. ion 1261> ὦ ταυρόμορφον ὄμμα Κηφισοῦ πατρός,
<euripides. ion 1262> οἵαν ἔχιδναν τήνδ' ἔφυσας ἢ πυρὸς
<euripides. ion 1263> δράκοντ' ἀναβλέποντα φοινίαν φλόγα,
<euripides. ion 1264> ᾗ τόλμα πᾶς' ἔνεστιν, οὐδ' ἥσσων ἔφυ
<euripides. ion 1265> Γοργοῦς σταλαγμῶν, οἷς ἔμελλέ με κτενεῖν.
<euripides. ion 1266> λάζυσθ', ἵν' αὐτῆς τοὺς ἀκηράτους πλόκους
<euripides. ion 1267> κόμης καταξήνωσι Παρνασοῦ πλάκες,
<euripides. ion 1268> ὅθεν πετραῖον ἅλμα δισκηθήσεται.
<euripides. ion 1269> ἐσθλοῦ δ' ἔκυρσα δαίμονος, πρὶν ἐς πόλιν
<euripides. ion 1270> μολεῖν ̓Αθηνῶν χὑπὸ μητρυιὰν πεσεῖν.
<euripides. ion 1271> ἐν συμμάχοις γὰρ ἀνεμετρησάμην φρένας
<euripides. ion 1272> τὰς σάς, ὅσον μοι πῆμα δυσμενής τ' ἔφυς:
<euripides. ion 1273> ἔσω γὰρ ἄν με περιβαλοῦσα δωμάτων
<euripides. ion 1274> ἄρδην ἂν ἐξέπεμψας εἰς ̔́Αιδου δόμους.
<euripides. ion 1275> ἀλλ' οὔτε βωμὸς οὔτ' ̓Απόλλωνος δόμος
<euripides. ion 1276> σώσει ς': ὁ δ' οἶκτος ὁ σὸς ἐμοὶ κρείσσων πάρα
<euripides. ion 1277> καὶ μητρὶ τἠμῇ: καὶ γὰρ εἰ τὸ σῶμά μοι
<euripides. ion 1278> ἄπεστιν αὐτῆς, τοὔνομ' οὐκ ἄπεστί πω.
<euripides. ion 1279> ἴδεσθε τὴν πανοῦργον, ἐκ τέχνης τέχνην
<euripides. ion 1280> οἵαν ἔπλεξε: βωμὸν ἔπτηξεν θεοῦ,
<euripides. ion 1281> ὡς οὐ δίκην δώσουσα τῶν εἰργασμένων.
<euripides. ion 1282> ἀπεννέπω σε μὴ κατακτείνειν ἐμὲ
<euripides. ion 1283> ὑπέρ τ' ἐμαυτῆς τοῦ θεοῦ θ' ἵν' ἕσταμεν.
<euripides. ion 1284> τί δ' ἐστὶ Φοίβῳ σοί τε κοινὸν ἐν μέσῳ;
<euripides. ion 1285> ἱερὸν τὸ σῶμα τῷ θεῷ δίδωμ' ἔχειν.
<euripides. ion 1286> κἄπειτ' ἔκαινες φαρμάκοις τὸν τοῦ θεοῦ;
<euripides. ion 1287> ἀλλ' οὐκέτ' ἦσθα Λοξίου, πατρὸς δὲ σοῦ.
<euripides. ion 1288> ἀλλ' ἐγενόμεσθα πατρός: οὐσίαν λέγω.
<euripides. ion 1289> οὐκοῦν τότ' ἦσθα: νῦν δ' ἐγώ, σὺ δ' οὐκέτι.
<euripides. ion 1290> οὐκ εὐσεβεῖς γε: τἀμὰ δ' εὐσεβῆ τότ' ἦν.
<euripides. ion 1291> ἔκτεινά ς' ὄντα πολέμιον δόμοις ἐμοῖς.
<euripides. ion 1292> οὔτοι σὺν ὅπλοις ἦλθον ἐς τὴν σὴν χθόνα.
<euripides. ion 1293> μάλιστα: κἀπίμπρης γ' ̓Ερεχθέως δόμους.
<euripides. ion 1294> ποίοισι πανοῖς ἢ πυρὸς ποίᾳ φλογί;
<euripides. ion 1295> ἔμελλες οἰκεῖν τἄμ', ἐμοῦ βίᾳ λαβών.
<euripides. ion 1296> πατρός γε γῆν διδόντος ἣν ἐκτήσατο.
<euripides. ion 1297> τοῖς Αἰόλου δὲ πῶς μετῆν τῶν Παλλάδος;
<euripides. ion 1298> ὅπλοισιν αὐτήν, οὐ λόγοις ἐρρύσατο.
<euripides. ion 1299> ἐπίκουρος οἰκήτωρ γ' ἂν οὐκ εἴη χθονός.
<euripides. ion 1300> κἄπειτα τοῦ μέλλειν μ' ἀπέκτεινες φόβῳ;
<euripides. ion 1301> ὡς μὴ θάνοιμί γ', εἰ σὺ μὴ μέλλων τύχοις.
<euripides. ion 1302> φθονεῖς ἄπαις οὖς', εἰ πατὴρ ἐξηῦρέ με.
<euripides. ion 1303> σὺ τῶν ἀτέκνων δῆτ' ἀναρπάσεις δόμους;
<euripides. ion 1304> ἡμῖν δέ γ' ἀλλὰ πατρικῆς οὐκ ἦν μέρος;
<euripides. ion 1305> ὅς' ἀσπὶς ἔγχος θ': ἥδε σοι παμπησία.
<euripides. ion 1306> ἔκλειπε βωμὸν καὶ θεηλάτους ἕδρας.
<euripides. ion 1307> τὴν σὴν ὅπου σοι μητέρ' ἐστὶ νουθέτει.
<euripides. ion 1308> σὺ δ' οὐχ ὑφέξεις ζημίαν, κτείνους' ἐμέ;
<euripides. ion 1309> ἤν γ' ἐντὸς ἀδύτων τῶνδέ με σφάξαι θέλῃς.
<euripides. ion 1310> τίς ἡδονή σοι θεοῦ θανεῖν ἐν στέμμασι;
<euripides. ion 1311> λυπήσομέν τιν', ὧν λελυπήμεσθ' ὕπο.
<euripides. ion 1312> φεῦ.
<euripides. ion 1313> δεινόν γε, θνητοῖς τοὺς νόμους ὡς οὐ καλῶς
<euripides. ion 1314> ἔθηκεν ὁ θεὸς οὐδ' ἀπὸ γνώμης σοφῆς:
<euripides. ion 1315> τοὺς μὲν γὰρ ἀδίκους βωμὸν οὐχ ἵζειν ἐχρῆν,
<euripides. ion 1315> ἀλλ' ἐξελαύνειν: οὐδὲ γὰρ ψαύειν καλὸν
<euripides. ion 1316> θεῶν πονηρὰν χεῖρα: τοῖσι δ' ἐνδίκοις —
<euripides. ion 1317> ἱερὰ καθίζειν, ὅστις ἠδικεῖτ', ἐχρῆν:
<euripides. ion 1318> καὶ μὴ 'πὶ ταὐτὸ τοῦτ' ἰόντ' ἔχειν ἴσον
<euripides. ion 1319> τόν τ' ἐσθλὸν ὄντα τόν τε μὴ θεῶν πάρα.
<euripides. ion 1320> ἐπίσχες, ὦ παῖ: τρίποδα γὰρ χρηστήριον
<euripides. ion 1321> λιποῦσα θριγκοῦ τοῦδ' ὑπερβάλλω πόδα
<euripides. ion 1322> Φοίβου προφῆτις, τρίποδος ἀρχαῖον νόμον
<euripides. ion 1323> σῴζουσα, πασῶν Δελφίδων ἐξαίρετος.
<euripides. ion 1324> χαῖρ', ὦ φίλη μοι μῆτερ, οὐ τεκοῦσά περ.
<euripides. ion 1325> ἀλλ' οὖν λεγώμεθ': ἡ φάτις δ' οὔ μοι πικρά.
<euripides. ion 1326> ἤκουσας ὥς μ' ἔκτεινεν ἥδε μηχαναῖς;
<euripides. ion 1327> ἤκουσα: καὶ σὺ δ' ὠμὸς ὢν ἁμαρτάνεις.
<euripides. ion 1328> οὐ χρή με τοὺς κτείνοντας ἀνταπολλύναι;
<euripides. ion 1329> προγονοῖς δάμαρτες δυσμενεῖς ἀεί ποτε.
<euripides. ion 1330> ἡμεῖς δὲ μητρυιαῖς γε πάσχοντες κακῶς.
<euripides. ion 1331> μὴ ταῦτα: λείπων ἱερὰ καὶ στείχων πάτραν —
<euripides. ion 1332> τί δή με δρᾶσαι νουθετούμενον χρεών;
<euripides. ion 1333> καθαρὸς ̓Αθήνας ἔλθ' ὑπ' οἰωνῶν καλῶν.
<euripides. ion 1334> καθαρὸς ἅπας τοι πολεμίους ὃς ἂν κτάνῃ.
<euripides. ion 1335> μὴ σύ γε: παρ' ἡμῶν δ' ἔκλαβ' οὓς ἔχω λόγους.
<euripides. ion 1336> λέγοις ἄν: εὔνους δ' οὖς' ἐρεῖς ὅς' ἂν λέγῃς.
<euripides. ion 1337> ὁρᾷς τόδ' ἄγγος χερὸς ὑπ' ἀγκάλαις ἐμαῖς;
<euripides. ion 1338> ὁρῶ παλαιὰν ἀντίπηγ' ἐν στέμμασιν.
<euripides. ion 1339> ἐν τῇδέ ς' ἔλαβον νεόγονον βρέφος ποτέ.
<euripides. ion 1340> τί φῄς; ὁ μῦθος εἰσενήνεκται νέος.
<euripides. ion 1341> σιγῇ γὰρ εἶχον αὐτά: νῦν δὲ δείκνυμεν.
<euripides. ion 1342> πῶς οὖν ἔκρυπτες τόδε λαβοῦς' ἡμᾶς πάλαι;
<euripides. ion 1343> ὁ θεός ς' ἐβούλετ' ἐν δόμοις ἔχειν λάτριν.
<euripides. ion 1344> νῦν δ' οὐχὶ χρῄζει; τῷ τόδε γνῶναί με χρή;
<euripides. ion 1345> πατέρα κατειπὼν τῆσδέ ς' ἐκπέμπει χθονός.
<euripides. ion 1346> σὺ δ' ἐκ κελευσμῶν ἢ πόθεν σῴζεις τάδε;
<euripides. ion 1347> ἐνθύμιόν μοι τότε τίθησι Λοξίας —
<euripides. ion 1348> τί χρῆμα δρᾶσαι; λέγε, πέραινε σοὺς λόγους.
<euripides. ion 1349> σῶσαι τόδ' εὕρημ' ἐς τὸν ὄντα νῦν χρόνον.
<euripides. ion 1350> ἔχει δέ μοι τί κέρδος — ἢ τίνα βλάβην;
<euripides. ion 1351> ἐνθάδε κέκρυπται σπάργαν' οἷς ἐνῆσθα σύ.
<euripides. ion 1352> μητρὸς τάδ' ἡμῖν ἐκφέρεις ζητήματα;
<euripides. ion 1353> ἐπεί γ' ὁ δαίμων βούλεται: πάροιθε δ' οὔ.
<euripides. ion 1354> ὦ μακαρίων μοι φασμάτων ἥδ' ἡμέρα.
<euripides. ion 1355> λαβών νυν αὐτὰ τὴν τεκοῦσαν ἐκπόνει.
<euripides. ion 1356> πᾶσάν γ' ἐπελθὼν ̓Ασιάδ' Εὐρώπης θ' ὅρους.
<euripides. ion 1357> γνώσῃ τάδ' αὐτός. τοῦ θεοῦ δ' ἕκατί σε
<euripides. ion 1358> ἔθρεψά τ', ὦ παῖ, καὶ τάδ' ἀποδίδωμί σοι,
<euripides. ion 1359> ἃ κεῖνος ἀκέλευστόν μ' ἐβουλήθη λαβεῖν
<euripides. ion 1360> σῶσαί θ': ὅτου δ' ἐβούλεθ' οὕνεκ', οὐκ ἔχω [λέγειν].
<euripides. ion 1361> ᾔδει δὲ θνητῶν οὔτις ἀνθρώπων τάδε
<euripides. ion 1362> ἔχοντας ἡμᾶς, οὐδ' ἵν' ἦν κεκρυμμένα.
<euripides. ion 1363> καὶ χαῖρ': ἴσον γάρ ς' ὡς τεκοῦς' ἀσπάζομαι.
<euripides. ion 1364> ἄρξαι δ' ὅθεν σὴν μητέρα ζητεῖν σε χρή:
<euripides. ion 1365> πρῶτον μὲν εἴ τις Δελφίδων τεκοῦσά σε
<euripides. ion 1366> ἐς τούσδε ναοὺς ἐξέθηκε παρθένος,
<euripides. ion 1367> ἔπειτα δ' εἴ τις ̔Ελλάς. — ἐξ ἡμῶν δ' ἔχεις
<euripides. ion 1368> ἅπαντα Φοίβου θ', ὃς μετέσχε τῆς τύχης.
<euripides. ion 1369> φεῦ φεῦ: κατ' ὄσσων ὡς ὑγρὸν βάλλω δάκρυ,
<euripides. ion 1370> ἐκεῖσε τὸν νοῦν δούς, ὅθ' ἡ τεκοῦσά με
<euripides. ion 1371> κρυφαῖα νυμφευθεῖς' ἀπημπόλα λάθρα
<euripides. ion 1372> καὶ μαστὸν οὐκ ὑπέσχεν: ἀλλ' ἀνώνυμος
<euripides. ion 1373> ἐν θεοῦ μελάθροις εἶχον οἰκέτην βίον.
<euripides. ion 1374> τὰ τοῦ θεοῦ μὲν χρηστά, τοῦ δὲ δαίμονος
<euripides. ion 1375> βαρέα: χρόνον γὰρ ὅν με χρῆν ἐν ἀγκάλαις
<euripides. ion 1376> μητρὸς τρυφῆσαι καί τι τερφθῆναι βίου,
<euripides. ion 1377> ἀπεστερήθην φιλτάτης μητρὸς τροφῆς.
<euripides. ion 1378> τλήμων δὲ χἡ τεκοῦσά μ': ὡς ταὐτὸν πάθος
<euripides. ion 1379> πέπονθε, παιδὸς ἀπολέσασα χαρμονάς.
<euripides. ion 1380> καὶ νῦν λαβὼν τήνδ' ἀντίπηγ' οἴσω θεῷ
<euripides. ion 1381> ἀνάθημ', ἵν' εὕρω μηδὲν ὧν οὐ βούλομαι.
<euripides. ion 1382> εἰ γάρ με δούλη τυγχάνει τεκοῦσά τις,
<euripides. ion 1383> εὑρεῖν κάκιον μητέρ' ἢ σιγῶντ' ἐᾶν.
<euripides. ion 1384> ὦ Φοῖβε, ναοῖς ἀνατίθημι τήνδε σοῖς —
<euripides. ion 1385> καίτοι τί πάσχω; τοῦ θεοῦ προθυμίᾳ
<euripides. ion 1386> πολεμῶ, τὰ μητρὸς σύμβολ' ὃς σέσωκέ μοι.
<euripides. ion 1387> ἀνοικτέον τάδ' ἐστὶ καὶ τολμητέον:
<euripides. ion 1388> τὰ γὰρ πεπρωμέν' οὐχ ὑπερβαίην ποτ' ἄν.
<euripides. ion 1389> ὦ στέμμαθ' ἱερά, τί ποτέ μοι κεκεύθατε,
<euripides. ion 1390> καὶ σύνδεθ', οἷσι τἄμ' ἐφρουρήθη φίλα;
<euripides. ion 1391> ἰδοὺ περίπτυγμ' ἀντίπηγος εὐκύκλου
<euripides. ion 1392> ὡς οὐ γεγήρακ' ἔκ τινος θεηλάτου,
<euripides. ion 1393> εὐρώς τ' ἄπεστι πλεγμάτων: ὁ δ' ἐν μέσῳ
<euripides. ion 1394> χρόνος πολὺς δὴ τοῖσδε θησαυρίσμασιν.
<euripides. ion 1395> τί δῆτα φάσμα τῶν ἀνελπίστων ὁρῶ;
<euripides. ion 1396> σίγα σύ: πολλὰ καὶ πάροιθεν οἶσθά μοι —
<euripides. ion 1397> οὐκ ἐν σιωπῇ τἀμά: μή με νουθέτει.
<euripides. ion 1398> ὁρῶ γὰρ ἄγγος οὗ 'ξέθηκ' ἐγώ ποτε —
<euripides. ion 1399> σέ γ', ὦ τέκνον μοι, βρέφος ἔτ' ὄντα νήπιον,
<euripides. ion 1400> Κέκροπος ἐς ἄντρα καὶ Μακρὰς πετρηρεφεῖς.
<euripides. ion 1401> λείψω δὲ βωμὸν τόνδε, κεἰ θανεῖν με χρή.
<euripides. ion 1402> λάζυσθε τήνδε: θεομανὴς γὰρ ἥλατο
<euripides. ion 1403> βωμοῦ λιποῦσα ξόανα: δεῖτε δ' ὠλένας.
<euripides. ion 1404> σφάζοντες οὐ λήγοιτ' ἄν: ὡς ἀνθέξομαι
<euripides. ion 1405> καὶ τῆσδε καὶ σοῦ τῶν τε σῶν κεκρυμμένων.
<euripides. ion 1406> τάδ' οὐχὶ δεινά; ῥυσιάζομαι λόγῳ.
<euripides. ion 1407> οὔκ, ἀλλὰ σοῖς φίλοισιν εὑρίσκῃ φίλος.
<euripides. ion 1408> ἐγὼ φίλος σός; κᾆτά μ' ἔκτεινες λάθρα;
<euripides. ion 1409> παῖς γ', εἰ τόδ' ἐστὶ τοῖς τεκοῦσι φίλτατον.
<euripides. ion 1410> παῦσαι πλέκουσα. — λήψομαί ς' ἐγὼ καλῶς.
<euripides. ion 1411> ἐς τοῦθ' ἱκοίμην, τοῦδε τοξεύω, τέκνον.
<euripides. ion 1412> κενὸν τόδ' ἄγγος ἢ στέγει πλήρωμά τι;
<euripides. ion 1413> σά γ' ἔνδυθ', οἷσί ς' ἐξέθηκ' ἐγώ ποτε.
<euripides. ion 1414> καὶ τοὔνομ' αὐτῶν ἐξερεῖς πρὶν εἰσιδεῖν;
<euripides. ion 1415> κἂν μὴ φράσω γε, κατθανεῖν ὑφίσταμαι.
<euripides. ion 1416> λέγ': ὡς ἔχει τι δεινὸν ἥ γε τόλμα σου.
<euripides. ion 1417> σκέψασθ': ὃ παῖς ποτ' οὖς' ὕφασμ' ὕφην' ἐγὼ —
<euripides. ion 1418> ποῖόν τι; πολλὰ παρθένων ὑφάσματα.
<euripides. ion 1419> οὐ τέλεον, οἷον δ' ἐκδίδαγμα κερκίδος.
<euripides. ion 1420> μορφὴν ἔχον τίν'; ὥς με μὴ ταύτῃ λάβῃς.
<euripides. ion 1421> Γοργὼ μὲν ἐν μέσοισιν ἠτρίοις πέπλων.
<euripides. ion 1422> ὦ Ζεῦ, τίς ἡμᾶς ἐκκυνηγετεῖ πότμος;
<euripides. ion 1423> κεκρασπέδωται δ' ὄφεσιν αἰγίδος τρόπον.
<euripides. ion 1424> ἰδού:
<euripides. ion 1425> τόδ' ἔσθ' ὕφασμα, θέσφαθ' ὡς εὑρίσκομεν.
<euripides. ion 1425> ὦ χρόνιον ἱστῶν παρθένευμα τῶν ἐμῶν.
<euripides. ion 1426> ἔστιν τι πρὸς τῷδ', ἢ μόνῳ τῷδ' εὐτυχεῖς;
<euripides. ion 1427> δράκοντες: ἀρχαῖόν τι παγχρύσῳ γένει
<euripides. ion 1428> δώρημ' ̓Αθάνας, ἣ τέκν' ἐντρέφειν λέγει —
<euripides. ion 1429> ̓Εριχθονίου γε τοῦ πάλαι μιμήματα.
<euripides. ion 1430> τί δρᾶν, τί χρῆσθαι, φράζε μοι, χρυσώματι;
<euripides. ion 1431> δέραια παιδὶ νεογόνῳ φέρειν, τέκνον.
<euripides. ion 1432> ἔνεισιν οἵδε: τὸ δὲ τρίτον ποθῶ μαθεῖν.
<euripides. ion 1433> στέφανον ἐλαίας ἀμφέθηκά σοι τότε,
<euripides. ion 1434> ἣν πρῶτ' ̓Αθάνα σκόπελον εἰσηνέγκατο,
<euripides. ion 1435> ὅς, εἴπερ ἔστιν, οὔποτ' ἐκλείπει χλόην,
<euripides. ion 1436> θάλλει δ', ἐλαίας ἐξ ἀκηράτου γεγώς.
<euripides. ion 1437> ὦ φιλτάτη μοι μῆτερ, ἄσμενός ς' ἰδὼν
<euripides. ion 1438> πρὸς ἀσμένας πέπτωκα σὰς παρηίδας.
<euripides. ion 1439> ὦ τέκνον, ὦ φῶς μητρὶ κρεῖσσον ἡλίου —
<euripides. ion 1440> συγγνώσεται γὰρ ὁ θεός — ἐν χεροῖν ς' ἔχω,
<euripides. ion 1441> ἄελπτον εὕρημ', ὃν κατὰ γᾶς ἐνέρων
<euripides. ion 1442> χθόνιον μετὰ Περσεφόνας τ' ἐδόκουν ναίειν.
<euripides. ion 1443> ἀλλ', ὦ φίλη μοι μῆτερ, ἐν χεροῖν σέθεν
<euripides. ion 1444> ὁ κατθανών τε κοὐ θανὼν φαντάζομαι.
<euripides. ion 1445> ἰὼ ἰώ, λαμπρᾶς αἰθέρος ἀμπτυχαί,
<euripides. ion 1446> τίν' αὐδὰν ἀύσω,
<euripides. ion 1447> βοάσω; πόθεν μοι
<euripides. ion 1448> συνέκυρς' ἀδόκητος ἡδονά; πόθεν
<euripides. ion 1449> ἐλάβομεν χαράν;
<euripides. ion 1450> ἐμοὶ γενέσθαι πάντα μᾶλλον ἄν ποτε,
<euripides. ion 1451> μῆτερ, παρέστη τῶνδ', ὅπως σός εἰμ' ἐγώ.
<euripides. ion 1452> ἔτι φόβῳ τρέμω.
<euripides. ion 1453> μῶν οὐκ ἔχειν μ' ἔχουσα;
<euripides. ion 1454> τὰς γὰρ ἐλπίδας
<euripides. ion 1455> ἀπέβαλον πρόσω.
<euripides. ion 1456> ἰὼ γύναι, πόθεν πόθεν ἔλαβες ἐμὸν
<euripides. ion 1457> βρέφος ἐς ἀγκάλας;
<euripides. ion 1455> τίν' ἀνὰ χεῖρα δόμον ἔβα Λοξίου;
<euripides. ion 1456> θεῖον τόδ': ἀλλὰ τἀπίλοιπα τῆς τύχης
<euripides. ion 1457> εὐδαιμονοῖμεν, ὡς τὰ πρόσθε δυστυχῆ.
<euripides. ion 1458> τέκνον, οὐκ ἀδάκρυτος ἐκλοχεύῃ,
<euripides. ion 1459> γόοις δὲ ματρὸς ἐκ χερῶν ὁρίζῃ:
<euripides. ion 1460> νῦν δὲ γενειάσιν παρὰ σέθεν πνέω
<euripides. ion 1461> μακαριωτάτας τυχοῦς' ἡδονᾶς.
<euripides. ion 1462> τοὐμὸν λέγουσα καὶ τὸ σὸν κοινῶς λέγεις.
<euripides. ion 1463> ἄπαιδες οὐκέτ' ἐσμὲν οὐδ' ἄτεκνοι:
<euripides. ion 1464> δῶμ' ἑστιοῦται, γᾶ δ' ἔχει τυράννους:
<euripides. ion 1465> ἀνηβᾷ δ' ̓Ερεχθεύς,
<euripides. ion 1466> ὅ τε γηγενέτας δόμος οὐκέτι νύκτα δέρκεται,
<euripides. ion 1467> ἀελίου δ' ἀναβλέπει λαμπάσιν.
<euripides. ion 1468> μῆτερ, παρών μοι καὶ πατὴρ μετασχέτω
<euripides. ion 1469> τῆς ἡδονῆς τῆσδ' ἧς ἔδωχ' ὑμῖν ἐγώ.
<euripides. ion 1470> ὦ τέκνον,
<euripides. ion 1471> τί φῄς; οἷον οἷον ἀνελέγχομαι.
<euripides. ion 1472> πῶς εἶπας;
<euripides. ion 1473> ἄλλοθεν γέγονας, ἄλλοθεν.
<euripides. ion 1474> ὤμοι: νόθον με παρθένευμ' ἔτικτε σόν;
<euripides. ion 1475> οὐχ ὑπὸ λαμπάδων οὐδὲ χορευμάτων
<euripides. ion 1475> ὑμέναιος ἐμός,
<euripides. ion 1476> τέκνον, ἔτικτε σὸν κάρα.
<euripides. ion 1477> αἰαῖ: πέφυκα δυσγενής. μῆτερ, πόθεν;
<euripides. ion 1478> ἴστω Γοργοφόνα —
<euripides. ion 1479> τί τοῦτ' ἔλεξας;
<euripides. ion 1480> ἃ σκοπέλοις ἐπ' ἐμοῖς
<euripides. ion 1480> τὸν ἐλαιοφυῆ πάγον
<euripides. ion 1481> θάσσει —
<euripides. ion 1482> λέγεις μοι δόλια κοὐ σαφῆ τάδε.
<euripides. ion 1483> παρ' ἀηδόνιον πέτραν
<euripides. ion 1484> Φοίβῳ —
<euripides. ion 1485> τί Φοῖβον αὐδᾷς;
<euripides. ion 1486> κρυπτόμενον λέχος ηὐνάσθην . . .
<euripides. ion 1485> λέγ': ὡς ἐρεῖς τι κεδνὸν εὐτυχές τέ μοι.
<euripides. ion 1486> δεκάτῳ δέ σε μηνὸς ἐν
<euripides. ion 1487> κύκλῳ κρύφιον ὠδῖν' ἔτεκον Φοίβῳ.
<euripides. ion 1488> ὦ φίλτατ' εἰποῦς', εἰ λέγεις ἐτήτυμα.
<euripides. ion 1489> παρθένια δ' ἐμᾶς λάθρα ματέρος
<euripides. ion 1490> σπάργαν' ἀμφίβολά σοι τάδ' ἐνῆψα, κερ-
<euripides. ion 1491> κίδος ἐμᾶς πλάνους.
<euripides. ion 1492> γάλακτι δ' οὐκ ἐπέσχον, οὐδὲ μαστῷ
<euripides. ion 1493> τροφεῖα ματρὸς οὐδὲ λουτρὰ χειροῖν,
<euripides. ion 1494> ἀνὰ δ' ἄντρον ἔρημον οἰωνῶν
<euripides. ion 1495> γαμφηλαῖς φόνευμα θοίναμά τ' εἰς
<euripides. ion 1496> ̔́Αιδαν ἐκβάλλῃ.
<euripides. ion 1497> ὦ δεινὰ τλᾶσα μῆτερ.
<euripides. ion 1498> ἐν φόβῳ, τέκνον,
<euripides. ion 1499> καταδεθεῖσα σὰν
<euripides. ion 1500> ἀπέβαλον ψυχάν:
<euripides. ion 1500> ἔκτεινά ς' ἄκους'.
<euripides. ion 1501> ἐξ ἐμοῦ τ' [οὐχ ὅσι'] ἔθνῃσκες.
<euripides. ion 1502> ἰώ: δειναὶ μὲν τότε τύχαι,
<euripides. ion 1503> δεινὰ δὲ καὶ τάδ': ἑλισσόμεσθ' ἐκεῖθεν
<euripides. ion 1505> ἐνθάδε δυστυχίαισιν εὐτυχίαις τε πάλιν,
<euripides. ion 1506> μεθίσταται δὲ πνεύματα.
<euripides. ion 1508> μενέτω: τὰ πάροιθεν ἅλις κακά: νῦν δὲ
<euripides. ion 1509> γένοιτό τις οὖρος ἐκ κακῶν, ὦ παῖ.
<euripides. ion 1510> μηδεὶς δοκείτω μηδὲν ἀνθρώπων ποτὲ
<euripides. ion 1511> ἄελπτον εἶναι πρὸς τὰ τυγχάνοντα νῦν.
<euripides. ion 1512> ὦ μεταβαλοῦσα μυρίους ἤδη βροτῶν
<euripides. ion 1513> καὶ δυστυχῆσαι καὖθις αὖ πρᾶξαι καλῶς,
<euripides. ion 1514> Τύχη, παρ' οἵαν ἤλθομεν στάθμην βίου
<euripides. ion 1515> μητέρα φονεῦσαι καὶ παθεῖν ἀνάξια.
<euripides. ion 1516> φεῦ:
<euripides. ion 1517> ἆρ' ἐν φαενναῖς ἡλίου περιπτυχαῖς
<euripides. ion 1518> ἔνεστι πάντα τάδε καθ' ἡμέραν μαθεῖν;
<euripides. ion 1519> φίλον μὲν οὖν ς' εὕρημα, μῆτερ, ηὕρομεν,
<euripides. ion 1520> καὶ τὸ γένος οὐδὲν μεμπτόν, ὡς ἡμῖν, τόδε:
<euripides. ion 1520> τὰ δ' ἄλλα πρὸς σὲ βούλομαι μόνην φράσαι.
<euripides. ion 1521> δεῦρ' ἔλθ': ἐς οὖς γὰρ τοὺς λόγους εἰπεῖν θέλω
<euripides. ion 1522> καὶ περικαλύψαι τοῖσι πράγμασι σκότον.
<euripides. ion 1523> ὅρα σύ, μῆτερ: μὴ σφαλεῖς' ἃ παρθένοις
<euripides. ion 1524> ἐγγίγνεται νοσήματ' ἐς κρυπτοὺς γάμους,
<euripides. ion 1525> ἔπειτα τῷ θεῷ προστίθης τὴν αἰτίαν,
<euripides. ion 1526> καὶ τοὐμὸν αἰσχρὸν ἀποφυγεῖν πειρωμένη,
<euripides. ion 1527> Φοίβῳ τεκεῖν με φῄς, τεκοῦς' οὐκ ἐκ θεοῦ;
<euripides. ion 1528> μὰ τὴν παρασπίζουσαν ἅρμασίν ποτε
<euripides. ion 1529> Νίκην ̓Αθηνᾶν Ζηνὶ γηγενεῖς ἔπι,
<euripides. ion 1530> οὐκ ἔστιν ὅστις σοι πατὴρ θνητῶν, τέκνον,
<euripides. ion 1531> ἀλλ' ὅσπερ ἐξέθρεψε, Λοξίας ἄναξ.
<euripides. ion 1532> πῶς οὖν τὸν αὑτοῦ παῖδ' ἔδωκ' ἄλλῳ πατρὶ
<euripides. ion 1533> Ξούθου τέ φησι παῖδά μ' ἐκπεφυκέναι;
<euripides. ion 1534> πεφυκέναι μὲν οὐχί, δωρεῖται δέ σε
<euripides. ion 1535> αὑτοῦ γεγῶτα: καὶ γὰρ ἂν φίλος φίλῳ
<euripides. ion 1536> δοίη τὸν αὑτοῦ παῖδα δεσπότην δόμων.
<euripides. ion 1537> ὁ θεὸς ἀληθὴς ἢ μάτην μαντεύεται,
<euripides. ion 1538> ἐμοῦ ταράσσει, μῆτερ, εἰκότως φρένα.
<euripides. ion 1539> ἄκουε δή νυν ἅμ' ἐσῆλθεν, ὦ τέκνον:
<euripides. ion 1540> εὐεργετῶν σε Λοξίας ἐς εὐγενῆ
<euripides. ion 1541> δόμον καθίζει: τοῦ θεοῦ δὲ λεγόμενος,
<euripides. ion 1542> οὐκ ἔσχες ἄν ποτ' οὔτε παγκλήρους δόμους
<euripides. ion 1543> οὔτ' ὄνομα πατρός. πῶς γάρ, οὗ γ' ἐγὼ γάμους
<euripides. ion 1544> ἔκρυπτον αὐτὴ καί ς' ἀπέκτεινον λάθρα;
<euripides. ion 1545> ὃ δ' ὠφελῶν σε προστίθης' ἄλλῳ πατρί.
<euripides. ion 1546> οὐχ ὧδε φαύλως αὔτ' ἐγὼ μετέρχομαι,
<euripides. ion 1547> ἀλλ' ἱστορήσω Φοῖβον εἰσελθὼν δόμους,
<euripides. ion 1548> εἴτ' εἰμὶ θνητοῦ πατρὸς εἴτε Λοξίου.
<euripides. ion 1549> ἔα: τίς οἴκων θυοδόκων ὑπερτελὴς
<euripides. ion 1550> ἀντήλιον πρόσωπον ἐκφαίνει θεῶν;
<euripides. ion 1551> φεύγωμεν, ὦ τεκοῦσα, μὴ τὰ δαιμόνων
<euripides. ion 1552> ὁρῶμεν — εἰ μὴ καιρός ἐσθ' ἡμᾶς ὁρᾶν.
<euripides. ion 1553> μὴ φεύγετ': οὐ γὰρ πολεμίαν με φεύγετε,
<euripides. ion 1554> ἀλλ' ἔν τ' ̓Αθήναις κἀνθάδ' οὖσαν εὐμενῆ.
<euripides. ion 1555> ἐπώνυμος δὲ σῆς ἀφικόμην χθονὸς
<euripides. ion 1556> Παλλάς, δρόμῳ σπεύσας' ̓Απόλλωνος πάρα,
<euripides. ion 1557> ὃς ἐς μὲν ὄψιν σφῷν μολεῖν οὐκ ἠξίου,
<euripides. ion 1558> μὴ τῶν πάροιθε μέμψις ἐς μέσον μόλῃ,
<euripides. ion 1559> ἡμᾶς δὲ πέμπει τοὺς λόγους ὑμῖν φράσαι:
<euripides. ion 1560> ὡς ἥδε τίκτει ς' ἐξ ̓Απόλλωνος πατρός,
<euripides. ion 1561> δίδωσι δ' οἷς ἔδωκεν, οὐ φύσασί σε,
<euripides. ion 1562> ἀλλ' ὡς νομίζῃ 'ς οἶκον εὐγενέστατον.
<euripides. ion 1563> ἐπεὶ δ' ἀνεῴχθη πρᾶγμα μηνυθὲν τόδε,
<euripides. ion 1564> θανεῖν σε δείσας μητρὸς ἐκ βουλευμάτων
<euripides. ion 1565> καὶ τήνδε πρὸς σοῦ, μηχαναῖς ἐρρύσατο.
<euripides. ion 1566> ἔμελλε δ' αὐτὰ διασιωπήσας ἄναξ
<euripides. ion 1567> ἐν ταῖς ̓Αθήναις γνωριεῖν ταύτην τε σήν,
<euripides. ion 1568> σέ θ' ὡς πέφυκας τῆσδε καὶ Φοίβου πατρός.
<euripides. ion 1569> ἀλλ' ὡς περαίνω πρᾶγμα, καὶ χρησμοὺς θεοῦ,
<euripides. ion 1570> ἐφ' οἷσιν ἔζευξ' ἅρματ', εἰσακούσατον.
<euripides. ion 1571> λαβοῦσα τόνδε παῖδα Κεκροπίαν χθόνα
<euripides. ion 1572> χώρει, Κρέουσα, κἀς θρόνους τυραννικοὺς
<euripides. ion 1573> ἵδρυσον. ἐκ γὰρ τῶν ̓Ερεχθέως γεγὼς
<euripides. ion 1574> δίκαιος ἄρχειν τῆς γ' ἐμῆς ὅδε χθονός,
<euripides. ion 1575> ἔσται τ' ἀν' ̔Ελλάδ' εὐκλεής. οἱ τοῦδε γὰρ
<euripides. ion 1576> παῖδες γενόμενοι τέσσαρες ῥίζης μιᾶς
<euripides. ion 1577> ἐπώνυμοι γῆς κἀπιφυλίου χθονὸς
<euripides. ion 1578> λαῶν ἔσονται, σκόπελον οἳ ναίους' ἐμόν.
<euripides. ion 1579> Γελέων μὲν ἔσται πρῶτος: εἶτα δεύτερος
<euripides. ion 1580> 
<euripides. ion 1580> ̔́Οπλητες ̓Αργαδῆς τ', ἐμῆς τ' ἀπ' αἰγίδος
<euripides. ion 1581> ἔμφυλον ἕξους' Αἰγικορῆς. οἱ τῶνδε δ' αὖ
<euripides. ion 1582> παῖδες γενόμενοι σὺν χρόνῳ πεπρωμένῳ
<euripides. ion 1583> Κυκλάδας ἐποικήσουσι νησαίας πόλεις
<euripides. ion 1584> χέρσους τε παράλους, ὃ σθένος τἠμῇ χθονὶ
<euripides. ion 1585> δίδωσιν: ἀντίπορθμα δ' ἠπείροιν δυοῖν
<euripides. ion 1586> πεδία κατοικήσουσιν, ̓Ασιάδος τε γῆς
<euripides. ion 1587> Εὐρωπίας τε: τοῦδε δ' ὀνόματος χάριν
<euripides. ion 1588> ̓́Ιωνες ὀνομασθέντες ἕξουσιν κλέος.
<euripides. ion 1589> Ξούθῳ δὲ καὶ σοὶ γίγνεται κοινὸν γένος,
<euripides. ion 1590> Δῶρος μέν, ἔνθεν Δωρὶς ὑμνηθήσεται
<euripides. ion 1591> πόλις κατ' αἶαν Πελοπίαν: ὁ δεύτερος
<euripides. ion 1592> ̓Αχαιός, ὃς γῆς παραλίας ̔Ρίου πέλας
<euripides. ion 1593> τύραννος ἔσται, κἀπισημανθήσεται
<euripides. ion 1594> κείνου κεκλῆσθαι λαὸς ὄνομ' ἐπώνυμος.
<euripides. ion 1595> καλῶς δ' ̓Απόλλων πάντ' ἔπραξε: πρῶτα μὲν
<euripides. ion 1596> ἄνοσον λοχεύει ς', ὥστε μὴ γνῶναι φίλους:
<euripides. ion 1597> ἐπεὶ δ' ἔτικτες τόνδε παῖδα κἀπέθου
<euripides. ion 1598> ἐν σπαργάνοισιν, ἁρπάσαντ' ἐς ἀγκάλας
<euripides. ion 1599> ̔Ερμῆν κελεύει δεῦρο πορθμεῦσαι βρέφος,
<euripides. ion 1600> ἔθρεψέ τ' οὐδ' εἴασεν ἐκπνεῦσαι βίον.
<euripides. ion 1601> νῦν οὖν σιώπα, παῖς ὅδ' ὡς πέφυκε σός,
<euripides. ion 1602> ἵν' ἡ δόκησις Ξοῦθον ἡδέως ἔχῃ,
<euripides. ion 1603> σύ τ' αὖ τὰ σαυτῆς ἀγάθ' ἔχους' ἴῃς, γύναι.
<euripides. ion 1604> καὶ χαίρετ': ἐκ γὰρ τῆσδ' ἀναψυχῆς πόνων
<euripides. ion 1605> εὐδαίμον' ὑμῖν πότμον ἐξαγγέλλομαι.
<euripides. ion 1606> ὦ Διὸς Παλλὰς μεγίστου θύγατερ, οὐκ ἀπιστίᾳ
<euripides. ion 1607> σοὺς λόγους ἐδεξάμεσθα: πείθομαι δ' εἶναι πατρὸς
<euripides. ion 1608> Λοξίου καὶ τῆσδε. — καὶ πρὶν τοῦτο δ' οὐκ ἄπιστον ἦν.
<euripides. ion 1609> τἀμὰ νῦν ἄκουσον: αἰνῶ Φοῖβον οὐκ αἰνοῦσα πρίν,
<euripides. ion 1610> οὕνεχ' οὗ ποτ' ἠμέλησε παιδὸς ἀποδίδωσί μοι.
<euripides. ion 1611> αἵδε δ' εὐωποὶ πύλαι μοι καὶ θεοῦ χρηστήρια,
<euripides. ion 1612> δυσμενῆ πάροιθεν ὄντα. νῦν δὲ καὶ ῥόπτρων χέρας
<euripides. ion 1613> ἡδέως ἐκκρημνάμεσθα καὶ προσεννέπω πύλας.
<euripides. ion 1614> ᾔνες' οὕνεκ' εὐλογεῖς θεὸν μεταβαλοῦς': ἀεὶ γὰρ οὖν
<euripides. ion 1615> χρόνια μὲν τὰ τῶν θεῶν πως, ἐς τέλος δ' οὐκ ἀσθενῆ.
<euripides. ion 1616> ὦ τέκνον, στείχωμεν οἴκους.
<euripides. ion 1617> στείχεθ', ἕψομαι δ' ἐγώ.
<euripides. ion 1618> ἀξία γ' ἡμῶν ὁδουρός.
<euripides. ion 1619> καὶ φιλοῦσά γε πτόλιν.
<euripides. ion 1620> ἐς θρόνους δ' ἵζου παλαιούς.
<euripides. ion 1621> ἄξιον τὸ κτῆμά μοι.
<euripides. ion 1622> ὦ Διὸς Λητοῦς τ' ̓́Απολλον, χαῖρ': ὅτῳ δ' ἐλαύνεται
<euripides. ion 1620> συμφοραῖς οἶκος, σέβοντα δαίμονας θαρσεῖν χρεών:
<euripides. ion 1621> ἐς τέλος γὰρ οἱ μὲν ἐσθλοὶ τυγχάνουσιν ἀξίων,
<euripides. ion 1622> οἱ κακοὶ δ', ὥσπερ πεφύκας', οὔποτ' εὖ πράξειαν ἄν.
