<soph. phil. 1> ἀκτὴ μὲν ἥδε τῆς περιρρύτου χθονὸς
<soph. phil. 2> Λήμνου, βροτοῖς ἄστιπτος οὐδ' οἰκουμένη,
<soph. phil. 3> ἔνθ', ὦ κρατίστου πατρὸς ̔Ελλήνων τραφεὶς
<soph. phil. 4> ̓Αχιλλέως παῖ Νεοπτόλεμε, τὸν Μηλιᾶ
<soph. phil. 5> Ποίαντος υἱὸν ἐξέθηκ' ἐγώ ποτε,
<soph. phil. 6> ταχθεὶς τόδ' ἔρδειν τῶν ἀνασσόντων ὕπο,
<soph. phil. 7> νόσῳ καταστάζοντα διαβόρῳ πόδα:
<soph. phil. 8> ὅτ' οὔτε λοιβῆς ἡμὶν οὔτε θυμάτων
<soph. phil. 9> παρῆν ἑκήλοις προσθιγεῖν, ἀλλ' ἀγρίαις
<soph. phil. 10> κατεῖχ' ἀεὶ πᾶν στρατόπεδον δυσφημίαις,
<soph. phil. 11> βοῶν, στενάζων. ἀλλὰ ταῦτα μὲν τί δεῖ
<soph. phil. 12> λέγειν; ἀκμὴ γὰρ οὐ μακρῶν ἡμῖν λόγων,
<soph. phil. 13> μὴ καὶ μάθῃ μ' ἥκοντα κἀκχέω τὸ πᾶν
<soph. phil. 14> σόφισμα, τῷ νιν αὐτίχ' αἱρήσειν δοκῶ.
<soph. phil. 15> ἀλλ' ἔργον ἤδη σὸν τὰ λοίφ' ὑπηρετεῖν
<soph. phil. 16> σκοπεῖν θ' ὅπου 'στ' ἐνταῦθα δίστομος πέτρα
<soph. phil. 17> τοιάδ', ἵν' ἐν ψύχει μὲν ἡλίου διπλῆ
<soph. phil. 18> πάρεστιν ἐνθάκησις, ἐν θέρει δ' ὕπνον
<soph. phil. 19> δι' ἀμφιτρῆτος αὐλίου πέμπει πνοή:
<soph. phil. 20> βαιὸν δ' ἔνερθεν ἐξ ἀριστερᾶς τάχ' ἂν
<soph. phil. 21> ἴδοις ποτὸν κρηναῖον, εἴπερ ἐστὶ σῶν.
<soph. phil. 22> ἅ μοι προσελθὼν σῖγα σήμαιν' εἴτ' ἐκεῖ
<soph. phil. 23> χῶρον τὸν αὐτὸν τόνδ' ἔτ' εἴτ' ἄλλῃ κυρεῖ,
<soph. phil. 24> ὡς τἀπίλοιπα τῶν λόγων σὺ μὲν κλύῃς,
<soph. phil. 25> ἐγὼ δὲ φράζω, κοινὰ δ' ἐξ ἀμφοῖν ἴῃ.
<soph. phil. 26> ἄναξ ̓Οδυσσεῦ, τοὔργον οὐ μακρὰν λέγεις:
<soph. phil. 27> δοκῶ γὰρ οἷον εἶπας ἄντρον εἰσορᾶν.
<soph. phil. 28> ἄνωθεν ἢ κάτωθεν; οὐ γὰρ ἐννοῶ.
<soph. phil. 29> τόδ' ἐξύπερθε: καὶ στίβου γ' οὐδεὶς κτύπος.
<soph. phil. 30> ὅρα καθ' ὕπνον μὴ καταυλισθεὶς κυρεῖ.
<soph. phil. 31> ὁρῶ κενὴν οἴκησιν ἀνθρώπων δίχα.
<soph. phil. 32> οὐδ' ἔνδον οἰκοποιός ἐστί τις τροφή;
<soph. phil. 33> στιπτή γε φυλλὰς ὡς ἐναυλίζοντί τῳ.
<soph. phil. 34> τὰ δ' ἄλλ' ἔρημα, κοὐδέν ἐσθ' ὑπόστεγον;
<soph. phil. 35> αὐτόξυλόν γ' ἔκπωμα, φλαυρουργοῦ τινος
<soph. phil. 36> τεχνήματ' ἀνδρός, καὶ πυρεῖ' ὁμοῦ τάδε.
<soph. phil. 37> κείνου τὸ θησαύρισμα σημαίνεις τόδε.
<soph. phil. 38> ἰοὺ ἰού: καὶ ταῦτά γ' ἄλλα θάλπεται
<soph. phil. 39> ῥάκη, βαρείας του νοσηλείας πλέα.
<soph. phil. 40> ἁνὴρ κατοικεῖ τούσδε τοὺς τόπους σαφῶς,
<soph. phil. 41> κἄστ' οὐχ ἑκάς που: πῶς γὰρ ἂν νοσῶν ἀνὴρ
<soph. phil. 42> κῶλον παλαιᾷ κηρὶ προσβαίη μακράν;
<soph. phil. 43> ἀλλ' ἢ 'πὶ φορβῆς νόστον ἐξελήλυθεν
<soph. phil. 44> ἢ φύλλον εἴ τι νώδυνον κάτοιδέ που.
<soph. phil. 45> τὸν οὖν παρόντα πέμψον εἰς κατασκοπήν,
<soph. phil. 46> μὴ καὶ λάθῃ με προσπεσών: ὡς μᾶλλον ἂν
<soph. phil. 47> ἕλοιτό μ' ἢ τοὺς πάντας ̓Αργείους λαβεῖν.
<soph. phil. 48> ἀλλ' ἔρχεταί τε καὶ φυλάξεται στίβος.
<soph. phil. 49> σὺ δ', εἴ τι χρῄζεις, φράζε δευτέρῳ λόγῳ.
<soph. phil. 50> ̓Αχιλλέως παῖ, δεῖ ς' ἐφ' οἷς ἐλήλυθας
<soph. phil. 51> γενναῖον εἶναι, μὴ μόνον τῷ σώματι,
<soph. phil. 52> ἀλλ' ἤν τι καινὸν ὧν πρὶν οὐκ ἀκήκοας
<soph. phil. 53> κλύῃς, ὑπουργεῖν, ὡς ὑπηρέτης πάρει.    τί δῆτ' ἄνωγας;   τὴν Φιλοκτήτου σε δεῖ
<soph. phil. 55> ψυχὴν ὅπως δόλοισιν ἐκκλέψεις λέγων.
<soph. phil. 56> ὅταν ς' ἐρωτᾷ τίς τε καὶ πόθεν πάρει,
<soph. phil. 57> λέγειν, ̓Αχιλλέως παῖς: τόδ' οὐχὶ κλεπτέον:
<soph. phil. 58> πλεῖς δ' ὡς πρὸς οἶκον, ἐκλιπὼν τὸ ναυτικὸν
<soph. phil. 59> στράτευμ' ̓Αχαιῶν, ἔχθος ἐχθήρας μέγα,
<soph. phil. 60> οἵ ς' ἐν λιταῖς στείλαντες ἐξ οἴκων μολεῖν,
<soph. phil. 61> μόνην ἔχοντες τήνδ' ἅλωσιν ̓Ιλίου,
<soph. phil. 62> οὐκ ἠξίωσαν τῶν ̓Αχιλλείων ὅπλων
<soph. phil. 63> ἐλθόντι δοῦναι κυρίως αἰτουμένῳ,
<soph. phil. 64> ἀλλ' αὔτ' ̓Οδυσσεῖ παρέδοσαν: λέγων ὅς' ἂν
<soph. phil. 65> θέλῃς καθ' ἡμῶν ἔσχατ' ἐσχάτων κακά.
<soph. phil. 66> τούτῳ γὰρ οὐδέν μ' ἀλγυνεῖς: εἰ δ' ἐργάσει
<soph. phil. 67> μὴ ταῦτα, λύπην πᾶσιν ̓Αργείοις βαλεῖς.
<soph. phil. 68> εἰ γὰρ τὰ τοῦδε τόξα μὴ ληφθήσεται,
<soph. phil. 69> οὐκ ἔστι πέρσαι σοι τὸ Δαρδάνου πέδον.
<soph. phil. 70> ὡς δ' ἔστ' ἐμοὶ μὲν οὐχί, σοὶ δ' ὁμιλία
<soph. phil. 71> πρὸς τόνδε πιστὴ καὶ βέβαιος, ἔκμαθε.
<soph. phil. 72> σὺ μὲν πέπλευκας οὔτ' ἔνορκος οὐδενὶ
<soph. phil. 73> οὔτ' ἐξ ἀνάγκης οὔτε τοῦ πρώτου στόλου:
<soph. phil. 74> ἐμοὶ δὲ τούτων οὐδέν ἐστ' ἀρνήσιμον.
<soph. phil. 75> ὥστ' εἴ με τόξων ἐγκρατὴς αἰσθήσεται,
<soph. phil. 76> ὄλωλα καὶ σὲ προσδιαφθερῶ ξυνών.
<soph. phil. 77> ἀλλ' αὐτὸ τοῦτο δεῖ σοφισθῆναι, κλοπεὺς
<soph. phil. 78> ὅπως γενήσει τῶν ἀνικήτων ὅπλων.
<soph. phil. 79> ἔξοιδα, παῖ, φύσει σε μὴ πεφυκότα
<soph. phil. 80> τοιαῦτα φωνεῖν μηδὲ τεχνᾶσθαι κακά:
<soph. phil. 81> ἀλλ' ἡδὺ γάρ τι κτῆμα τῆς νίκης λαβεῖν,
<soph. phil. 82> τόλμα: δίκαιοι δ' αὖθις ἐκφανούμεθα.
<soph. phil. 83> νῦν δ' εἰς ἀναιδὲς ἡμέρας μέρος βραχὺ
<soph. phil. 84> δός μοι σεαυτόν, κᾆτα τὸν λοιπὸν χρόνον
<soph. phil. 85> κέκλησο πάντων εὐσεβέστατος βροτῶν.
<soph. phil. 86> ἐγὼ μὲν οὓς ἂν τῶν λόγων ἀλγῶ κλύων,
<soph. phil. 87> Λαερτίου παῖ, τούσδε καὶ πράσσειν στυγῶ:
<soph. phil. 88> ἔφυν γὰρ οὐδὲν ἐκ τέχνης πράσσειν κακῆς,
<soph. phil. 89> οὔτ' αὐτὸς οὔθ', ὥς φασιν, οὑκφύσας ἐμέ.
<soph. phil. 90> ἀλλ' εἴμ' ἑτοῖμος πρὸς βίαν τὸν ἄνδρ' ἄγειν
<soph. phil. 91> καὶ μὴ δόλοισιν: οὐ γὰρ ἐξ ἑνὸς ποδὸς
<soph. phil. 92> ἡμᾶς τοσούσδε πρὸς βίαν χειρώσεται.
<soph. phil. 93> πεμφθείς γε μέντοι σοὶ ξυνεργάτης ὀκνῶ
<soph. phil. 94> προδότης καλεῖσθαι: βούλομαι δ', ἄναξ, καλῶς
<soph. phil. 95> δρῶν ἐξαμαρτεῖν μᾶλλον ἢ νικᾶν κακῶς.
<soph. phil. 96> ἐσθλοῦ πατρὸς παῖ, καὐτὸς ὢν νέος ποτὲ
<soph. phil. 97> γλῶσσαν μὲν ἀργόν, χεῖρα δ' εἶχον ἐργάτιν:
<soph. phil. 98> νῦν δ' εἰς ἔλεγχον ἐξιὼν ὁρῶ βροτοῖς
<soph. phil. 99> τὴν γλῶσσαν, οὐχὶ τἄργα, πάνθ' ἡγουμένην.
<soph. phil. 100> τί μ' οὖν ἄνωγας ἄλλο πλὴν ψευδῆ λέγειν;
<soph. phil. 101> λέγω ς' ἐγὼ δόλῳ Φιλοκτήτην λαβεῖν.
<soph. phil. 102> τί δ' ἐν δόλῳ δεῖ μᾶλλον ἢ πείσαντ' ἄγειν;
<soph. phil. 103> οὐ μὴ πίθηται: πρὸς βίαν δ' οὐκ ἂν λάβοις.
<soph. phil. 104> οὕτως ἔχει τι δεινὸν ἰσχύος θράσος;
<soph. phil. 105> ἰούς γ' ἀφύκτους καὶ προπέμποντας φόνον.
<soph. phil. 106> οὐκ ἆρ' ἐκείνῳ γ' οὐδὲ προσμῖξαι θρασύ;
<soph. phil. 107> οὔ, μὴ δόλῳ λαβόντα γ', ὡς ἐγὼ λέγω.
<soph. phil. 108> οὐκ αἰσχρὸν ἡγεῖ δῆτα τὸ ψευδῆ λέγειν;
<soph. phil. 109> οὔκ, εἰ τὸ σωθῆναί γε τὸ ψεῦδος φέρει.
<soph. phil. 110> πῶς οὖν βλέπων τις ταῦτα τολμήσει λακεῖν;
<soph. phil. 111> ὅταν τι δρᾷς εἰς κέρδος, οὐκ ὀκνεῖν πρέπει.
<soph. phil. 112> κέρδος δ' ἐμοὶ τί τοῦτον ἐς Τροίαν μολεῖν;
<soph. phil. 113> αἱρεῖ τὰ τόξα ταῦτα τὴν Τροίαν μόνα.
<soph. phil. 114> οὐκ ἆρ' ὁ πέρσων, ὡς ἐφάσκετ', εἴμ' ἐγώ;
<soph. phil. 115> οὔτ' ἂν σὺ κείνων χωρὶς οὔτ' ἐκεῖνα σοῦ.
<soph. phil. 116> θηρατέ' οὖν γίγνοιτ' ἄν, εἴπερ ὧδ' ἔχει.
<soph. phil. 117> ὡς τοῦτό γ' ἔρξας δύο φέρει δωρήματα.
<soph. phil. 118> ποίω; μαθὼν γὰρ οὐκ ἂν ἀρνοίμην τὸ δρᾶν.
<soph. phil. 119> σοφός τ' ἂν αὑτὸς κἀγαθὸς κεκλῇ' ἅμα.
<soph. phil. 120> ἴτω: ποήσω, πᾶσαν αἰσχύνην ἀφείς.
<soph. phil. 121> ἦ μνημονεύεις οὖν ἅ σοι παρῄνεσα;
<soph. phil. 122> σάφ' ἴσθ', ἐπείπερ εἰσάπαξ συνῄνεσα.
<soph. phil. 123> σὺ μὲν μένων νυν κεῖνον ἐνθάδ' ἐκδέχου,
<soph. phil. 124> ἐγὼ δ' ἄπειμι, μὴ κατοπτευθῶ παρών,
<soph. phil. 125> καὶ τὸν σκοπὸν πρὸς ναῦν ἀποστελῶ πάλιν.
<soph. phil. 126> καὶ δεῦρ', ἐάν μοι τοῦ χρόνου δοκῆτέ τι
<soph. phil. 127> κατασχολάζειν, αὖθις ἐκπέμψω πάλιν
<soph. phil. 128> τοῦτον τὸν αὐτὸν ἄνδρα, ναυκλήρου τρόποις
<soph. phil. 129> μορφὴν δολώσας, ὡς ἂν ἀγνοία προσῇ:
<soph. phil. 130> οὗ δῆτα, τέκνον, ποικίλως αὐδωμένου
<soph. phil. 131> δέχου τὰ συμφέροντα τῶν ἀεὶ λόγων.
<soph. phil. 132> ἐγὼ δὲ πρὸς ναῦν εἶμι, σοὶ παρεὶς τάδε:
<soph. phil. 133> ̔Ερμῆς δ' ὁ πέμπων δόλιος ἡγήσαιτο νῷν
<soph. phil. 134> Νίκη τ' ̓Αθάνα Πολιάς, ἣ σῴζει μ' ἀεί.
<soph. phil. 135> τί χρὴ τί χρή με, δέσποτ', ἐν ξένᾳ ξένον
<soph. phil. 136> στέγειν ἢ τί λέγειν πρὸς ἄνδρ' ὑπόπταν;
<soph. phil. 137> φράζε μοι. τέχνα γὰρ
<soph. phil. 138> τέχνας ἑτέρας προύχει
<soph. phil. 139> καὶ γνώμα παρ' ὅτῳ τὸ θεῖον
<soph. phil. 140> Διὸς σκῆπτρον ἀνάσσεται.
<soph. phil. 141> σὲ δ', ὦ τέκνον, τόδ' ἐλήλυθεν
<soph. phil. 142> πᾶν κράτος ὠγύγιον: τό μοι ἔννεπε
<soph. phil. 143> τί σοι χρεὼν ὑπουργεῖν.
<soph. phil. 144> νῦν μέν, ἴσως γὰρ τόπον ἐσχατιαῖς
<soph. phil. 145> προσιδεῖν ἐθέλεις ὅντινα κεῖται,
<soph. phil. 146> δέρκου θαρσῶν: ὁπόταν δὲ μόλῃ
<soph. phil. 147> δεινὸς ὁδίτης, τῶνδ' οὑκ μελάθρων
<soph. phil. 148> πρὸς ἐμὴν αἰεὶ χεῖρα προχωρῶν
<soph. phil. 149> πειρῶ τὸ παρὸν θεραπεύειν.
<soph. phil. 150> μέλον πάλαι μέλημά μοι λέγεις, ἄναξ,
<soph. phil. 151> φρουρεῖν ὄμμ' ἐπὶ σῷ μάλιστα καιρῷ:
<soph. phil. 152> νῦν δέ μοι λέγ', αὐλὰς
<soph. phil. 153> ποίας ἔνεδρος ναίει
<soph. phil. 154> καὶ χῶρον τίν' ἔχει. τὸ γάρ μοι
<soph. phil. 155> μαθεῖν οὐκ ἀποκαίριον,
<soph. phil. 156> μὴ προσπεσών με λάθῃ ποθέν:
<soph. phil. 157> τίς τόπος ἢ τίς ἕδρα; τίν' ἔχει στίβον,
<soph. phil. 158> ἔναυλον ἢ θυραῖον;
<soph. phil. 159> οἶκον μὲν ὁρᾷς τόνδ' ἀμφίθυρον
<soph. phil. 160> πετρίνης κοίτης.
<soph. phil. 161> ποῦ γὰρ ὁ τλήμων αὐτὸς ἄπεστιν;
<soph. phil. 162> δῆλον ἔμοιγ' ὡς φορβῆς χρείᾳ
<soph. phil. 163> στίβον ὀγμεύει τῇδε πέλας που.
<soph. phil. 164> ταύτην γὰρ ἔχειν βιοτῆς αὐτὸν
<soph. phil. 165> λόγος ἐστὶ φύσιν, θηροβολοῦντα
<soph. phil. 166> πτηνοῖς ἰοῖς στυγερὸν στυγερῶς,
<soph. phil. 167> οὐδέ τιν' αὐτῷ
<soph. phil. 168> παιῶνα κακῶν ἐπινωμᾶν.
<soph. phil. 169> οἰκτίρω νιν ἔγωγ', ὅπως,
<soph. phil. 170> μή του κηδομένου βροτῶν
<soph. phil. 171> μηδὲ ξύντροφον ὄμμ' ἔχων,
<soph. phil. 172> δύστανος, μόνος ἀεί,
<soph. phil. 173> νοσεῖ μὲν νόσον ἀγρίαν,
<soph. phil. 174> ἀλύει δ' ἐπὶ παντί τῳ
<soph. phil. 175> χρείας ἱσταμένῳ. πῶς ποτε πῶς δύσμορος ἀντέχει;
<soph. phil. 176> ὦ παλάμαι θεῶν,
<soph. phil. 177> ὦ δύστανα γένη βροτῶν,
<soph. phil. 178> οἷς μὴ μέτριος αἰών.
<soph. phil. 180> οὗτος πρωτογόνων ἴσως
<soph. phil. 181> οἴκων οὐδενὸς ὕστερος,
<soph. phil. 182> πάντων ἄμμορος ἐν βίῳ
<soph. phil. 183> κεῖται μοῦνος ἀπ' ἄλλων,
<soph. phil. 184> στικτῶν ἢ λασίων μετὰ
<soph. phil. 185> θηρῶν, ἔν τ' ὀδύναις ὁμοῦ
<soph. phil. 186> λιμῷ τ' οἰκτρός, ἀνήκεστα μεριμνήματ' ἔχων: ὀρεί-
<soph. phil. 187> α δ' ἀθυρόστομος
<soph. phil. 188> ̓Αχὼ τηλεφανὴς πικραῖς
<soph. phil. 190> οἰμωγαῖς ὑπακούει.
<soph. phil. 191> οὐδὲν τούτων θαυμαστὸν ἐμοί:
<soph. phil. 192> θεῖα γάρ, εἴπερ κἀγώ τι φρονῶ,
<soph. phil. 193> καὶ τὰ παθήματα κεῖνα πρὸς αὐτὸν
<soph. phil. 194> τῆς ὠμόφρονος Χρύσης ἐπέβη,
<soph. phil. 195> καὶ νῦν ἃ πονεῖ δίχα κηδεμόνων,
<soph. phil. 196> οὐκ ἔσθ' ὡς οὐ θεῶν του μελέτῃ
<soph. phil. 197> τοῦ μὴ πρότερον τόνδ' ἐπὶ Τροίᾳ
<soph. phil. 198> τεῖναι τὰ θεῶν ἀμάχητα βέλη,
<soph. phil. 199> πρὶν ὅδ' ἐξήκοι χρόνος, ᾧ λέγεται
<soph. phil. 200> χρῆναί σφ' ὑπὸ τῶνδε δαμῆναι.    εὔστομ' ἔχε, παῖ.  τί τόδε;  προυφάνη κτύπος,
<soph. phil. 201> φωτὸς σύντροφος ὡς τειρομένου του,
<soph. phil. 202> ἤ που τῇδ' ἢ τῇδε τόπων.
<soph. phil. 205> βάλλει βάλλει μ' ἐτύμα
<soph. phil. 206> φθογγά του στίβον κατ' ἀνάγκαν
<soph. phil. 207> ἕρποντος, οὐδέ με λάθει
<soph. phil. 208> βαρεῖα τηλόθεν αὐδὰ τρυσάνωρ: διάσημα γὰρ θρηνεῖ.    ἀλλ' ἔχε, τέκνον,  λέγ' ὅ τι.  φροντίδας νέας.
<soph. phil. 209> ὡς οὐκ ἔξεδρος, ἀλλ' ἔντοπος ἁνήρ,
<soph. phil. 210> οὐ μολπὰν σύριγγος ἔχων,
<soph. phil. 215> ὡς ποιμὴν ἀγροβότας, ἀλλ' ἤ που πταίων ὑπ' ἀνάγκας
<soph. phil. 216> βοᾷ τηλωπὸν ἰωάν,
<soph. phil. 217> ἢ ναὸς ἄξενον αὐγάζων ὅρμον: προβοᾷ τι γὰρ δεινόν.
<soph. phil. 218> ἰὼ ξένοι,
<soph. phil. 220> τίνες ποτ' ἐς γῆν τήνδε κἀκ ποίας πάτρας
<soph. phil. 221> κατέσχετ' οὔτ' εὔορμον οὔτ' οἰκουμένην;
<soph. phil. 222> ποίας ἂν ὑμᾶς πατρίδος ἢ γένους ποτὲ
<soph. phil. 223> τύχοιμ' ἂν εἰπών; σχῆμα μὲν γὰρ ̔Ελλάδος
<soph. phil. 224> στολῆς ὑπάρχει προσφιλεστάτης ἐμοί:
<soph. phil. 225> φωνῆς δ' ἀκοῦσαι βούλομαι: καὶ μή μ' ὄκνῳ
<soph. phil. 226> δείσαντες ἐκπλαγῆτ' ἀπηγριωμένον,
<soph. phil. 227> ἀλλ' οἰκτίσαντες ἄνδρα δύστηνον, μόνον,
<soph. phil. 228> ἔρημον ὧδε κἄφιλον κακούμενον,
<soph. phil. 229> φωνήσατ', εἴπερ ὡς φίλοι προσήκετε.
<soph. phil. 230> ἀλλ' ἀνταμείψασθ': οὐ γὰρ εἰκὸς οὔτ' ἐμὲ
<soph. phil. 231> ὑμῶν ἁμαρτεῖν τοῦτό γ' οὔθ' ὑμᾶς ἐμοῦ.
<soph. phil. 232> ἀλλ', ὦ ξέν', ἴσθι τοῦτο πρῶτον, οὕνεκα
<soph. phil. 233> ̔́Ελληνές ἐσμεν: τοῦτο γὰρ βούλει μαθεῖν.
<soph. phil. 234> ὦ φίλτατον φώνημα: φεῦ τὸ καὶ λαβεῖν
<soph. phil. 235> πρόσφθεγμα τοιοῦδ' ἀνδρὸς ἐν χρόνῳ μακρῷ.
<soph. phil. 236> τίς ς', ὦ τέκνον, προσέσχε, τίς προσήγαγεν
<soph. phil. 237> χρεία; τίς ὁρμή; τίς ἀνέμων ὁ φίλτατος;
<soph. phil. 238> γέγωνέ μοι πᾶν τοῦθ', ὅπως εἰδῶ τίς εἶ.
<soph. phil. 239> ἐγὼ γένος μέν εἰμι τῆς περιρρύτου
<soph. phil. 240> Σκύρου: πλέω δ' ἐς οἶκον: αὐδῶμαι δὲ παῖς
<soph. phil. 241> ̓Αχιλλέως, Νεοπτόλεμος. οἶσθα δὴ τὸ πᾶν.
<soph. phil. 242> ὦ φιλτάτου παῖ πατρός, ὦ φίλης χθονός,
<soph. phil. 243> ὦ τοῦ γέροντος θρέμμα Λυκομήδους, τίνι
<soph. phil. 244> στόλῳ προσέσχες τήνδε γῆν πόθεν πλέων;
<soph. phil. 245> ἐξ ̓Ιλίου τοι δὴ τανῦν γε ναυστολῶ.
<soph. phil. 246> πῶς εἶπας; οὐ γὰρ δὴ σύ γ' ἦσθα ναυβάτης
<soph. phil. 247> ἡμῖν κατ' ἀρχὴν τοῦ πρὸς ̓́Ιλιον στόλου.
<soph. phil. 248> ἦ γὰρ μετέσχες καὶ σὺ τοῦδε τοῦ πόνου;
<soph. phil. 249> ὦ τέκνον, οὐ γὰρ οἶσθά μ' ὅντιν' εἰσορᾷς;
<soph. phil. 250> πῶς γὰρ κάτοιδ' ὅν γ' εἶδον οὐδεπώποτε;
<soph. phil. 251> οὐδ' ὄνομ' ἄρ' οὐδὲ τῶν ἐμῶν κακῶν κλέος
<soph. phil. 252> ᾔσθου ποτ' οὐδέν, οἷς ἐγὼ διωλλύμην;
<soph. phil. 253> ὡς μηδὲν εἰδότ' ἴσθι μ' ὧν ἀνιστορεῖς.
<soph. phil. 255> ὦ πόλλ' ἐγὼ μοχθηρός, ὦ πικρὸς θεοῖς,
<soph. phil. 256> οὗ μηδὲ κληδὼν ὧδ' ἔχοντος οἴκαδε
<soph. phil. 257> μηδ' ̔Ελλάδος γῆς μηδαμοῦ διῆλθέ που.
<soph. phil. 258> ἀλλ' οἱ μὲν ἐκβαλόντες ἀνοσίως ἐμὲ
<soph. phil. 259> γελῶσι σῖγ' ἔχοντες, ἡ δ' ἐμὴ νόσος
<soph. phil. 260> ἀεὶ τέθηλε κἀπὶ μεῖζον ἔρχεται.
<soph. phil. 261> ὦ τέκνον, ὦ παῖ πατρὸς ἐξ ̓Αχιλλέως,
<soph. phil. 262> ὅδ' εἴμ' ἐγώ σοι κεῖνος, ὃν κλύεις ἴσως
<soph. phil. 263> τῶν ̔Ηρακλείων ὄντα δεσπότην ὅπλων,
<soph. phil. 264> ὁ τοῦ Ποίαντος παῖς Φιλοκτήτης, ὃν οἱ
<soph. phil. 265> δισσοὶ στρατηγοὶ χὠ Κεφαλλήνων ἄναξ
<soph. phil. 266> ἔρριψαν αἰσχρῶς ὧδ' ἔρημον, ἀγρίᾳ
<soph. phil. 267> νόσῳ καταφθίνοντα, τῆς ἀνδροφθόρου
<soph. phil. 268> πληγέντ' ἐχίδνης ἀγρίῳ χαράγματι:
<soph. phil. 269> ξὺν ᾗ μ' ἐκεῖνοι, παῖ, προθέντες ἐνθάδε
<soph. phil. 270> ᾤχοντ' ἔρημον, ἡνίκ' ἐκ τῆς ποντίας
<soph. phil. 270> Χρύσης κατέσχον δεῦρο ναυβάτῃ στόλῳ.
<soph. phil. 271> τότ' ἄσμενοί μ' ὡς εἶδον ἐκ πολλοῦ σάλου
<soph. phil. 272> εὕδοντ' ἐπ' ἀκτῆς ἐν κατηρεφεῖ πέτρᾳ,
<soph. phil. 273> λιπόντες ᾤχονθ', οἷα φωτὶ δυσμόρῳ
<soph. phil. 274> ῥάκη προθέντες βαιὰ καί τι καὶ βορᾶς
<soph. phil. 275> ἐπωφέλημα σμικρόν, οἷ' αὐτοῖς τύχοι.
<soph. phil. 276> σὺ δή, τέκνον, ποίαν μ' ἀνάστασιν δοκεῖς
<soph. phil. 277> αὐτῶν βεβώτων ἐξ ὕπνου στῆναι τότε;
<soph. phil. 278> ποῖ' ἐκδακρῦσαι, ποῖ' ἀποιμῶξαι κακά;
<soph. phil. 279> ὁρῶντα μὲν ναῦς, ἃς ἔχων ἐναυστόλουν,
<soph. phil. 280> πάσας βεβώσας, ἄνδρα δ' οὐδέν' ἔντοπον,
<soph. phil. 281> οὐχ ὅστις ἀρκέσειεν οὐδ' ὅστις νόσου
<soph. phil. 282> κάμνοντι συλλάβοιτο: πάντα δὲ σκοπῶν
<soph. phil. 283> ηὕρισκον οὐδὲν πλὴν ἀνιᾶσθαι παρόν,
<soph. phil. 284> τούτου δὲ πολλὴν εὐμάρειαν, ὦ τέκνον.
<soph. phil. 285> ὁ μὲν χρόνος δὴ διὰ χρόνου προύβαινέ μοι,
<soph. phil. 286> κἄδει τι βαιᾷ τῇδ' ὑπὸ στέγῃ μόνον
<soph. phil. 287> διακονεῖσθαι. γαστρὶ μὲν τὰ σύμφορα
<soph. phil. 288> τόξον τόδ' ἐξηύρισκε, τὰς ὑποπτέρους
<soph. phil. 289> βάλλον πελείας: πρὸς δὲ τοῦθ', ὅ μοι βάλοι
<soph. phil. 290> νευροσπαδὴς ἄτρακτος, αὐτὸς ἂν τάλας
<soph. phil. 291> εἰλυόμην, δύστηνον ἐξέλκων πόδα,
<soph. phil. 292> πρὸς τοῦτ' ἄν: εἴ τ' ἔδει τι καὶ ποτὸν λαβεῖν,
<soph. phil. 293> καί που πάγου χυθέντος, οἷα χείματι,
<soph. phil. 294> ξύλον τι θραῦσαι, ταῦτ' ἂν ἐξέρπων τάλας
<soph. phil. 295> ἐμηχανώμην: εἶτα πῦρ ἂν οὐ παρῆν,
<soph. phil. 296> ἀλλ' ἐν πέτροισι πέτρον ἐκτρίβων μόλις
<soph. phil. 297> ἔφην' ἄφαντον φῶς, ὃ καὶ σῴζει μ' ἀεί.
<soph. phil. 298> οἰκουμένη γὰρ οὖν στέγη πυρὸς μέτα
<soph. phil. 299> πάντ' ἐκπορίζει πλὴν τὸ μὴ νοσεῖν ἐμέ.
<soph. phil. 300> φέρ', ὦ τέκνον, νῦν καὶ τὸ τῆς νήσου μάθῃς.
<soph. phil. 301> ταύτῃ πελάζει ναυβάτης οὐδεὶς ἑκών:
<soph. phil. 302> οὐ γάρ τις ὅρμος ἔστιν οὐδ' ὅποι πλέων
<soph. phil. 303> ἐξεμπολήσει κέρδος ἢ ξενώσεται.
<soph. phil. 304> οὐκ ἐνθάδ' οἱ πλοῖ τοῖσι σώφροσιν βροτῶν.
<soph. phil. 305> τάχ' οὖν τις ἄκων ἔσχε: πολλὰ γὰρ τάδε
<soph. phil. 306> ἐν τῷ μακρῷ γένοιτ' ἂν ἀνθρώπων χρόνῳ:
<soph. phil. 307> οὗτοί μ', ὅταν μόλωσιν, ὦ τέκνον, λόγοις
<soph. phil. 308> ἐλεοῦσι μέν, καί πού τι καὶ βορᾶς μέρος
<soph. phil. 309> προσέδοσαν οἰκτίραντες ἤ τινα στολήν:
<soph. phil. 310> ἐκεῖνο δ' οὐδείς, ἡνίκ' ἂν μνησθῶ, θέλει,
<soph. phil. 311> σῶσαί μ' ἐς οἴκους, ἀλλ' ἀπόλλυμαι τάλας
<soph. phil. 312> ἔτος τόδ' ἤδη δέκατον ἐν λιμῷ τε καὶ
<soph. phil. 313> κακοῖσι βόσκων τὴν ἀδηφάγον νόσον.
<soph. phil. 314> τοιαῦτ' ̓Ατρεῖδαί μ' ἥ τ' ̓Οδυσσέως βία,
<soph. phil. 315> ὦ παῖ, δεδράκας', οἷ' ̓Ολύμπιοι θεοὶ
<soph. phil. 316> δοῖέν ποτ' αὐτοῖς ἀντίποιν' ἐμοῦ παθεῖν.
<soph. phil. 317> ἔοικα κἀγὼ τοῖς ἀφιγμένοις ἴσα
<soph. phil. 318> ξένοις ἐποικτίρειν σε, Ποίαντος τέκνον.
<soph. phil. 319> ἐγὼ δὲ καὐτὸς τοῖσδε μάρτυς ἐν λόγοις,
<soph. phil. 320> ὡς εἴς' ἀληθεῖς οἶδα, συντυχὼν κακῶν
<soph. phil. 321> ἀνδρῶν ̓Ατρειδῶν τῆς τ' ̓Οδυσσέως βίας.
<soph. phil. 322> ἦ γάρ τι καὶ σὺ τοῖς πανωλέθροις ἔχεις
<soph. phil. 323> ἔγκλημ' ̓Ατρείδαις, ὥστε θυμοῦσθαι παθών;
<soph. phil. 324> θυμὸν γένοιτο χειρὶ πληρῶσαί ποτε,
<soph. phil. 325> ἵν' αἱ Μυκῆναι γνοῖεν ἡ Σπάρτη θ' ὅτι
<soph. phil. 326> χἠ Σκῦρος ἀνδρῶν ἀλκίμων μήτηρ ἔφυ.
<soph. phil. 327> εὖ γ', ὦ τέκνον: τίνος γὰρ ὧδε τὸν μέγαν
<soph. phil. 328> χόλον κατ' αὐτῶν ἐγκαλῶν ἐλήλυθας;
<soph. phil. 329> ὦ παῖ Ποίαντος, ἐξερῶ, μόλις δ' ἐρῶ,
<soph. phil. 330> ἅγωγ' ὑπ' αὐτῶν ἐξελωβήθην μολών.
<soph. phil. 331> ἐπεὶ γὰρ ἔσχε μοῖρ' ̓Αχιλλέα θανεῖν,
<soph. phil. 332> οἴμοι: φράσῃς μοι μὴ πέρα, πρὶν ἂν μάθω
<soph. phil. 333> πρῶτον τόδ', ἦ τέθνηχ' ὁ Πηλέως γόνος;
<soph. phil. 334> τέθνηκεν, ἀνδρὸς οὐδενός, θεοῦ δ' ὕπο,
<soph. phil. 335> τοξευτός, ὡς λέγουσιν, ἐκ Φοίβου δαμείς.
<soph. phil. 336> ἀλλ' εὐγενὴς μὲν ὁ κτανών τε χὠ θανών:
<soph. phil. 337> ἀμηχανῶ δὲ πότερον, ὦ τέκνον, τὸ σὸν
<soph. phil. 338> πάθημ' ἐλέγχω πρῶτον ἢ κεῖνον στένω.
<soph. phil. 339> οἶμαι μὲν ἀρκεῖν σοί γε καὶ τὰ ς', ὦ τάλας,
<soph. phil. 340> ἀλγήμαθ', ὥστε μὴ τὰ τῶν πέλας στένειν.
<soph. phil. 341> ὀρθῶς ἔλεξας: τοιγαροῦν τὸ σὸν φράσον
<soph. phil. 342> αὖθις πάλιν μοι πρᾶγμ', ὅτῳ ς' ἐνύβρισαν.
<soph. phil. 343> ἦλθόν με νηὶ ποικιλοστόλῳ μέτα
<soph. phil. 344> δῖός τ' ̓Οδυσσεὺς χὠ τροφεὺς τοὐμοῦ πατρός,
<soph. phil. 345> λέγοντες, εἴτ' ἀληθὲς εἴτ' ἄρ' οὖν μάτην,
<soph. phil. 346> ὡς οὐ θέμις γίγνοιτ', ἐπεὶ κατέφθιτο
<soph. phil. 347> πατὴρ ἐμός, τὰ πέργαμ' ἄλλον ἤ μ' ἑλεῖν.
<soph. phil. 348> ταῦτ', ὦ ξέν', οὕτως ἐννέποντες οὐ πολὺν
<soph. phil. 349> χρόνον μ' ἐπέσχον μή με ναυστολεῖν ταχύ,
<soph. phil. 350> μάλιστα μὲν δὴ τοῦ θανόντος ἱμέρῳ,
<soph. phil. 351> ὅπως ἴδοιμ' ἄθαπτον: οὐ γὰρ εἰδόμην:
<soph. phil. 352> ἔπειτα μέντοι χὠ λόγος καλὸς προσῆν,
<soph. phil. 353> εἰ τἀπὶ Τροίᾳ πέργαμ' αἱρήσοιμ' ἰών.
<soph. phil. 354> ἦν δ' ἦμαρ ἤδη δεύτερον πλέοντί μοι,
<soph. phil. 355> κἀγὼ πικρὸν Σίγειον οὐρίῳ πλάτῃ
<soph. phil. 356> κατηγόμην: καί μ' εὐθὺς ἐν κύκλῳ στρατὸς
<soph. phil. 357> ἐκβάντα πᾶς ἠσπάζετ', ὀμνύντες βλέπειν
<soph. phil. 358> τὸν οὐκέτ' ὄντα ζῶντ' ̓Αχιλλέα πάλιν.
<soph. phil. 359> κεῖνος μὲν οὖν ἔκειτ': ἐγὼ δ' ὁ δύσμορος
<soph. phil. 360> ἐπεὶ 'δάκρυσα κεῖνον, οὐ μακρῷ χρόνῳ
<soph. phil. 361> ἐλθὼν ̓Ατρείδας πρὸς φίλους, ὡς εἰκὸς ἦν,
<soph. phil. 362> τά θ' ὅπλ' ἀπῄτουν τοῦ πατρὸς τά τ' ἄλλ' ὅς' ἦν.
<soph. phil. 363> οἱ δ' εἶπον, οἴμοι, τλημονέστατον λόγον:
<soph. phil. 364> ὦ σπέρμ' ̓Αχιλλέως, τἄλλα μὲν πάρεστί σοι
<soph. phil. 365> πατρῷ' ἑλέσθαι, τῶν δ' ὅπλων κείνων ἀνὴρ
<soph. phil. 366> ἄλλος κρατύνει νῦν, ὁ Λαέρτου γόνος.
<soph. phil. 367> κἀγὼ δακρύσας εὐθὺς ἐξανίσταμαι
<soph. phil. 368> ὀργῇ βαρείᾳ, καὶ καταλγήσας λέγω:
<soph. phil. 369> ὦ σχέτλι', ἦ 'τολμήσατ' ἀντ' ἐμοῦ τινι
<soph. phil. 370> δοῦναι τὰ τεύχη τἀμά, πρὶν μαθεῖν ἐμοῦ;
<soph. phil. 371> ὁ δ' εἶπ' ̓Οδυσσεύς, πλησίον γὰρ ὢν κυρεῖ,
<soph. phil. 372> ναί, παῖ, δεδώκας' ἐνδίκως οὗτοι τάδε:
<soph. phil. 373> ἐγὼ γὰρ αὔτ' ἔσωσα κἀκεῖνον παρών.
<soph. phil. 374> κἀγὼ χολωθεὶς εὐθὺς ἤρασσον κακοῖς
<soph. phil. 375> τοῖς πᾶσιν, οὐδὲν ἐνδεὲς ποιούμενος,
<soph. phil. 376> εἰ τἀμὰ κεῖνος ὅπλ' ἀφαιρήσοιτό με.
<soph. phil. 377> ὁ δ' ἐνθάδ' ἥκων, καίπερ οὐ δύσοργος ὤν,
<soph. phil. 378> δηχθεὶς πρὸς ἁξήκουσεν ὧδ' ἠμείψατο:
<soph. phil. 379> οὐκ ἦσθ' ἵν' ἡμεῖς, ἀλλ' ἀπῆσθ' ἵν' οὔ ς' ἔδει:
<soph. phil. 380> καὶ ταῦτ', ἐπειδὴ καὶ λέγεις θρασυστομῶν,
<soph. phil. 381> οὐ μήποτ' ἐς τὴν Σκῦρον ἐκπλεύσῃς ἔχων.
<soph. phil. 382> τοιαῦτ' ἀκούσας κἀξονειδισθεὶς κακὰ
<soph. phil. 383> πλέω πρὸς οἴκους, τῶν ἐμῶν τητώμενος
<soph. phil. 384> πρὸς τοῦ κακίστου κἀκ κακῶν ̓Οδυσσέως.
<soph. phil. 385> κοὐκ αἰτιῶμαι κεῖνον ὡς τοὺς ἐν τέλει:
<soph. phil. 386> πόλις γάρ ἐστι πᾶσα τῶν ἡγουμένων
<soph. phil. 387> στρατός τε σύμπας: οἱ δ' ἀκοσμοῦντες βροτῶν
<soph. phil. 388> διδασκάλων λόγοισι γίγνονται κακοί.
<soph. phil. 389> λόγος λέλεκται πᾶς: ὁ δ' ̓Ατρείδας στυγῶν
<soph. phil. 390> ἐμοί θ' ὁμοίως καὶ θεοῖς εἴη φίλος.
<soph. phil. 391> ὀρεστέρα παμβῶτι Γᾶ, μᾶτερ αὐτοῦ Διός,
<soph. phil. 392> ἃ τὸν μέγαν Πακτωλὸν εὔχρυσον νέμεις,
<soph. phil. 395> σὲ κἀκεῖ, μᾶτερ πότνι', ἐπηυδώμαν,
<soph. phil. 396> ὅτ' ἐς τόνδ' ̓Ατρειδᾶν ὕβρις πᾶς' ἐχώρει,
<soph. phil. 397> ὅτε τὰ πάτρια τεύχεα παρεδίδοσαν,
<soph. phil. 400> ἰὼ μάκαιρα ταυροκτόνων
<soph. phil. 401> λεόντων ἔφεδρε, τῷ Λαρτίου
<soph. phil. 402> σέβας ὑπέρτατον.
<soph. phil. 403> ἔχοντες, ὡς ἔοικε, σύμβολον σαφὲς
<soph. phil. 404> λύπης πρὸς ἡμᾶς, ὦ ξένοι, πεπλεύκατε,
<soph. phil. 405> καί μοι προσᾴδεθ' ὥστε γιγνώσκειν ὅτι
<soph. phil. 406> ταῦτ' ἐξ ̓Ατρειδῶν ἔργα κἀξ ̓Οδυσσέως.
<soph. phil. 407> ἔξοιδα γάρ νιν παντὸς ἂν λόγου κακοῦ
<soph. phil. 408> γλώσσῃ θιγόντα καὶ πανουργίας, ἀφ' ἧς
<soph. phil. 409> μηδὲν δίκαιον ἐς τέλος μέλλοι ποεῖν.
<soph. phil. 410> ἀλλ' οὔ τι τοῦτο θαῦμ' ἔμοιγ', ἀλλ' εἰ παρὼν
<soph. phil. 411> Αἴας ὁ μείζων ταῦθ' ὁρῶν ἠνείχετο.
<soph. phil. 412> οὐκ ἦν ἔτι ζῶν, ὦ ξέν': οὐ γὰρ ἄν ποτε
<soph. phil. 413> ζῶντός γ' ἐκείνου ταῦτ' ἐσυλήθην ἐγώ.
<soph. phil. 414> πῶς εἶπας; ἀλλ' ἦ χοὖτος οἴχεται θανών;
<soph. phil. 415> ὡς μηκέτ' ὄντα κεῖνον ἐν φάει νόει.
<soph. phil. 416> οἴμοι τάλας. ἀλλ' οὐχ ὁ Τυδέως γόνος
<soph. phil. 417> οὐδ' οὑμπολητὸς Σισύφου Λαερτίῳ,
<soph. phil. 418> οὐ μὴ θάνωσι: τούσδε γὰρ μὴ ζῆν ἔδει.
<soph. phil. 419> οὐ δῆτ': ἐπίστω τοῦτό γ': ἀλλὰ καὶ μέγα
<soph. phil. 420> θάλλοντές εἰσι νῦν ἐν ̓Αργείων στρατῷ.
<soph. phil. 421> τί δ'; οὐ παλαιὸς κἀγαθὸς φίλος τ' ἐμός,
<soph. phil. 422> Νέστωρ ὁ Πύλιος, ἔστιν; οὗτος γὰρ τά γε
<soph. phil. 423> κείνων κάκ' ἐξήρυκε, βουλεύων σοφά.
<soph. phil. 424> κεῖνός γε πράσσει νῦν κακῶς, ἐπεὶ θανὼν
<soph. phil. 425> ̓Αντίλοχος αὐτῷ φροῦδος, ὃς παρῆν, γόνος.
<soph. phil. 426> οἴμοι, δύ' αὖ τώδ' ἄνδρ' ἔλεξας, οἷν ἐγὼ
<soph. phil. 427> ἥκιστ' ἂν ἠθέλης' ὀλωλότοιν κλύειν.
<soph. phil. 428> φεῦ φεῦ: τί δῆτα δεῖ σκοπεῖν, ὅθ' οἵδε μὲν
<soph. phil. 429> τεθνᾶς', ̓Οδυσσεὺς δ' ἔστιν αὖ κἀνταῦθ' ἵνα
<soph. phil. 430> χρῆν ἀντὶ τούτων αὐτὸν αὐδᾶσθαι νεκρόν;
<soph. phil. 431> σοφὸς παλαιστὴς κεῖνος: ἀλλὰ χαἰ σοφαὶ
<soph. phil. 432> γνῶμαι, Φιλοκτῆτ', ἐμποδίζονται θαμά.
<soph. phil. 433> φέρ' εἰπὲ πρὸς θεῶν, ποῦ γὰρ ἦν ἐνταῦθά σοι
<soph. phil. 434> Πάτροκλος, ὃς σοῦ πατρὸς ἦν τὰ φίλτατα;
<soph. phil. 435> χοὖτος τεθνηκὼς ἦν: λόγῳ δέ ς' ἐν βραχεῖ
<soph. phil. 436> τοῦτ' ἐκδιδάξω: πόλεμος οὐδέν' ἄνδρ' ἑκὼν
<soph. phil. 437> αἱρεῖ πονηρόν, ἀλλὰ τοὺς χρηστοὺς ἀεί.
<soph. phil. 438> ξυμμαρτυρῶ σοι: καὶ κατ' αὐτὸ τοῦτό γε
<soph. phil. 439> ἀναξίου μὲν φωτὸς ἐξερήσομαι,
<soph. phil. 440> γλώσσῃ δὲ δεινοῦ καὶ σοφοῦ, τί νῦν κυρεῖ.
<soph. phil. 441> ποίου δὲ τούτου πλήν γ' ̓Οδυσσέως ἐρεῖς;
<soph. phil. 442> οὐ τοῦτον εἶπον, ἀλλὰ Θερσίτης τις ἦν,
<soph. phil. 443> ὃς οὐκ ἂν εἵλετ' εἰσάπαξ εἰπεῖν, ὅπου
<soph. phil. 444> μηδεὶς ἐῴη: τοῦτον οἶσθ' εἰ ζῶν κυρεῖ;
<soph. phil. 445> οὐκ εἶδον αὐτόν, ᾐσθόμην δ' ἔτ' ὄντα νιν.
<soph. phil. 446> ἔμελλ': ἐπεὶ οὐδέν πω κακόν γ' ἀπώλετο,
<soph. phil. 447> ἀλλ' εὖ περιστέλλουσιν αὐτὰ δαίμονες,
<soph. phil. 448> καί πως τὰ μὲν πανοῦργα καὶ παλιντριβῆ
<soph. phil. 449> χαίρους' ἀναστρέφοντες ἐξ ̔́Αιδου, τὰ δὲ
<soph. phil. 450> δίκαια καὶ τὰ χρήστ' ἀποστέλλους' ἀεί.
<soph. phil. 451> ποῦ χρὴ τίθεσθαι ταῦτα, ποῦ δ' αἰνεῖν, ὅταν
<soph. phil. 452> τὰ θεῖ' ἐπαινῶν τοὺς θεοὺς εὕρω κακούς;
<soph. phil. 453> ἐγὼ μέν, ὦ γένεθλον Οἰταίου πατρός,
<soph. phil. 454> τὸ λοιπὸν ἤδη τηλόθεν τό τ' ̓́Ιλιον
<soph. phil. 455> καὶ τοὺς ̓Ατρείδας εἰσορῶν φυλάξομαι:
<soph. phil. 456> ὅπου δ' ὁ χείρων τἀγαθοῦ μεῖζον σθένει
<soph. phil. 457> κἀποφθίνει τὰ χρηστὰ χὠ δειλὸς κρατεῖ,
<soph. phil. 458> τούτους ἐγὼ τοὺς ἄνδρας οὐ στέρξω ποτέ:
<soph. phil. 459> ἀλλ' ἡ πετραία Σκῦρος ἐξαρκοῦσά μοι
<soph. phil. 460> ἔσται τὸ λοιπόν, ὥστε τέρπεσθαι δόμῳ.
<soph. phil. 461> νῦν δ' εἶμι πρὸς ναῦν: καὶ σύ, Ποίαντος τέκνον,
<soph. phil. 462> χαῖρ' ὡς μέγιστα, χαῖρε: καί σε δαίμονες
<soph. phil. 463> νόσου μεταστήσειαν, ὡς αὐτὸς θέλεις.
<soph. phil. 464> ἡμεῖς δ' ἴωμεν, ὡς ὁπηνίκ' ἂν θεὸς
<soph. phil. 465> πλοῦν ἡμὶν εἴκῃ, τηνικαῦθ' ὁρμώμεθα.   ἤδη, τέκνον, στέλλεσθε;   καιρὸς γὰρ καλεῖ
<soph. phil. 466> πλοῦν μὴ 'ξ ἀπόπτου μᾶλλον ἢ 'γγύθεν σκοπεῖν.
<soph. phil. 467> πρός νύν σε πατρὸς πρός τε μητρός, ὦ τέκνον,
<soph. phil. 468> πρός τ' εἴ τί σοι κατ' οἶκόν ἐστι προσφιλές,
<soph. phil. 470> ἱκέτης ἱκνοῦμαι, μὴ λίπῃς μ' οὕτω μόνον,
<soph. phil. 471> ἔρημον ἐν κακοῖσι τοῖσδ' οἵοις ὁρᾷς
<soph. phil. 472> ὅσοισί τ' ἐξήκουσας ἐνναίοντά με:
<soph. phil. 473> ἀλλ' ἐν παρέργῳ θοῦ με. δυσχέρεια μέν,
<soph. phil. 474> ἔξοιδα, πολλὴ τοῦδε τοῦ φορήματος:
<soph. phil. 475> ὅμως δὲ τλῆθι: τοῖσι γενναίοισί τοι
<soph. phil. 476> τό τ' αἰσχρὸν ἐχθρὸν καὶ τὸ χρηστὸν εὐκλεές.
<soph. phil. 477> σοὶ δ' ἐκλιπόντι τοῦτ' ὄνειδος οὐ καλόν,
<soph. phil. 478> δράσαντι δ', ὦ παῖ, πλεῖστον εὐκλείας γέρας,
<soph. phil. 479> ἐὰν μόλω 'γὼ ζῶν πρὸς Οὐταίαν χθόνα.
<soph. phil. 480> ἴθ': ἡμέρας τοι μόχθος οὐχ ὅλης μιᾶς.
<soph. phil. 481> τόλμησον. ἐμβαλοῦ μ' ὅπῃ θέλεις ἄγων,
<soph. phil. 482> εἰς ἀντλίαν, εἰς πρῷραν, εἰς πρύμνην, ὅποι
<soph. phil. 483> ἥκιστα μέλλω τοὺς ξυνόντας ἀλγυνεῖν.
<soph. phil. 484> νεῦσον, πρὸς αὐτοῦ Ζηνὸς ἱκεσίου, τέκνον,
<soph. phil. 485> πείσθητι: προσπίτνω σε γόνασι, καίπερ ὢν
<soph. phil. 486> ἀκράτωρ ὁ τλήμων, χωλός. ἀλλὰ μή μ' ἀφῇς
<soph. phil. 487> ἔρημον οὕτω χωρὶς ἀνθρώπων στίβου,
<soph. phil. 488> ἀλλ' ἢ πρὸς οἶκον τὸν σὸν ἔκσωσόν μ' ἄγων
<soph. phil. 489> ἢ πρὸς τὰ Χαλκώδοντος Εὐβοίας σταθμά:
<soph. phil. 490> κἀκεῖθεν οὔ μοι μακρὸς εἰς Οἴτην στόλος
<soph. phil. 491> Τραχινίαν τε δειράδ' ἠδ' ἐς εὔροον
<soph. phil. 492> Σπερχειὸν ἔσται: πατρί μ' ὡς δείξῃς φίλῳ,
<soph. phil. 493> ὃν δὴ παλαιὸν ἐξ ὅτου δέδοικ' ἐγὼ
<soph. phil. 494> μή μοι βεβήκῃ. πολλὰ γὰρ τοῖς ἱγμένοις
<soph. phil. 495> ἔστελλον αὐτὸν ἱκεσίους πέμπων λιτάς,
<soph. phil. 496> αὐτόστολον πέμψαντά μ' ἐκσῶσαι δόμους.
<soph. phil. 497> ἀλλ' ἢ τέθνηκεν ἢ τὰ τῶν διακόνων,
<soph. phil. 498> ὡς εἰκός, οἶμαι, τοὐμὸν ἐν σμικρῷ μέρος
<soph. phil. 499> ποιούμενοι τὸν οἴκαδ' ἤπειγον στόλον.
<soph. phil. 500> νῦν δ', εἰς σὲ γὰρ πομπόν τε καὐτὸν ἄγγελον
<soph. phil. 501> ἥκω, σὺ σῶσον, σύ μ' ἐλέησον, εἰσορῶν
<soph. phil. 502> ὡς πάντα δεινὰ κἀπικινδύνως βροτοῖς
<soph. phil. 503> κεῖται παθεῖν μὲν εὖ, παθεῖν δὲ θάτερα.
<soph. phil. 504> χρὴ δ' ἐκτὸς ὄντα πημάτων τὰ δείν' ὁρᾶν,
<soph. phil. 505> χὤταν τις εὖ ζῇ, τηνικαῦτα τὸν βίον
<soph. phil. 506> σκοπεῖν μάλιστα, μὴ διαφθαρεὶς λάθῃ.
<soph. phil. 507> οἴκτιρ', ἄναξ: πολλῶν ἔλεξεν δυσοίστων πόνων
<soph. phil. 508> ἆθλ', οἷα μηδεὶς τῶν ἐμῶν τύχοι φίλων.
<soph. phil. 510> εἰ δὲ πικρούς, ἄναξ, ἔχθεις ̓Ατρείδας,
<soph. phil. 511> ἐγὼ μέν, τὸ κείνων κακὸν τῷδε κέρδος
<soph. phil. 515> μετατιθέμενος, ἔνθαπερ ἐπιμέμονεν,
<soph. phil. 516> ἐπ' εὐστόλου ταχείας νεὼς
<soph. phil. 517> πορεύσαιμ' ἂν ἐς δόμους, τὰν θεῶν
<soph. phil. 518> νέμεσιν ἐκφυγών.
<soph. phil. 519> ὅρα σὺ μὴ νῦν μέν τις εὐχερὴς παρῇς,
<soph. phil. 520> ὅταν δὲ πλησθῇς τῆς νόσου ξυνουσίᾳ,
<soph. phil. 521> τότ' οὐκέθ' αὑτὸς τοῖς λόγοις τούτοις φανῇς.
<soph. phil. 522> ἥκιστα: τοῦτ' οὐκ ἔσθ' ὅπως ποτ' εἰς ἐμὲ
<soph. phil. 523> τοὔνειδος ἕξεις ἐνδίκως ὀνειδίσαι.
<soph. phil. 524> ἀλλ' αἰσχρὰ μέντοι σοῦ γέ μ' ἐνδεέστερον
<soph. phil. 525> ξένῳ φανῆναι πρὸς τὸ καίριον πονεῖν.
<soph. phil. 526> ἀλλ' εἰ δοκεῖ, πλέωμεν, ὁρμάσθω ταχύς:
<soph. phil. 527> χἠ ναῦς γὰρ ἄξει κοὐκ ἀπαρνηθήσεται.
<soph. phil. 528> μόνον θεοὶ σῴζοιεν ἔκ τε τῆσδε γῆς
<soph. phil. 529> ἡμᾶς ὅποι τ' ἐνθένδε βουλοίμεσθα πλεῖν.
<soph. phil. 530> ὦ φίλτατον μὲν ἦμαρ, ἥδιστος δ' ἀνήρ,
<soph. phil. 531> φίλοι δὲ ναῦται, πῶς ἂν ὑμὶν ἐμφανὴς
<soph. phil. 532> ἔργῳ γενοίμην, ὥς μ' ἔθεσθε προσφιλῆ;
<soph. phil. 533> ἴωμεν, ὦ παῖ, προσκύσαντε τὴν ἔσω
<soph. phil. 534> ἄοικον εἰσοίκησιν, ὥς με καὶ μάθῃς
<soph. phil. 535> ἀφ' ὧν διέζων ὥς τ' ἔφυν εὐκάρδιος.
<soph. phil. 536> οἶμαι γὰρ οὐδ' ἂν ὄμμασιν μόνην θέαν
<soph. phil. 537> ἄλλον λαβόντα πλὴν ἐμοῦ τλῆναι τάδε:
<soph. phil. 538> ἐγὼ δ' ἀνάγκῃ προύμαθον στέργειν κακά.
<soph. phil. 539> ἐπίσχετον, μάθωμεν: ἄνδρε γὰρ δύο,
<soph. phil. 540> ὁ μὲν νεὼς σῆς ναυβάτης, ὁ δ' ἀλλόθρους,
<soph. phil. 541> χωρεῖτον, ὧν μαθόντες αὖθις εἴσιτον.
<soph. phil. 542> ̓Αχιλλέως παῖ, τόνδε τὸν ξυνέμπορον,
<soph. phil. 543> ὃς ἦν νεὼς σῆς σὺν δυοῖν ἄλλοιν φύλαξ,
<soph. phil. 544> ἐκέλευς' ἐμοί σε ποῦ κυρῶν εἴης φράσαι,
<soph. phil. 545> ἐπείπερ ἀντέκυρσα, δοξάζων μὲν οὔ,
<soph. phil. 546> τύχῃ δέ πως πρὸς ταὐτὸν ὁρμισθεὶς πέδον.
<soph. phil. 547> πλέων γὰρ ὡς ναύκληρος οὐ πολλῷ στόλῳ
<soph. phil. 548> ἀπ' ̓Ιλίου πρὸς οἶκον ἐς τὴν εὔβοτρυν
<soph. phil. 549> Πεπάρηθον, ὡς ἤκουσα τοὺς ναύτας ὅτι
<soph. phil. 550> σοὶ πάντες εἶεν συννεναυστοληκότες,
<soph. phil. 551> ἔδοξέ μοι μὴ σῖγα, πρὶν φράσαιμί σοι,
<soph. phil. 552> τὸν πλοῦν ποεῖσθαι, προστυχόντι τῶν ἴσων.
<soph. phil. 553> οὐδὲν σύ που κάτοισθα τῶν σαυτοῦ πέρι,
<soph. phil. 554> ἃ τοῖσιν ̓Αργείοισιν ἀμφὶ σοῦ νέα
<soph. phil. 555> βουλεύματ' ἐστί, κοὐ μόνον βουλεύματα,
<soph. phil. 556> ἀλλ' ἔργα δρώμεν', οὐκέτ' ἐξαργούμενα.
<soph. phil. 557> ἀλλ' ἡ χάρις μὲν τῆς προμηθίας, ξένε,
<soph. phil. 558> εἰ μὴ κακὸς πέφυκα, προσφιλὴς μενεῖ:
<soph. phil. 559> φράσον δ' ἅπερ, γ' ἔλεξας, ὡς μάθω τί μοι
<soph. phil. 560> νεώτερον, βούλευμ' ἀπ' ̓Αργείων ἔχεις.
<soph. phil. 561> φροῦδοι διώκοντές σε ναυτικῷ στόλῳ
<soph. phil. 562> Φοῖνιξ ὁ πρέσβυς οἵ τε Θησέως κόροι.
<soph. phil. 563> ὡς ἐκ βίας μ' ἄξοντες ἢ λόγοις πάλιν;
<soph. phil. 564> οὐκ οἶδ': ἀκούσας δ' ἄγγελος πάρειμί σοι.
<soph. phil. 565> ἦ ταῦτα δὴ Φοῖνίξ τε χοἰ ξυνναυβάται
<soph. phil. 566> οὕτω καθ' ὁρμὴν δρῶσιν ̓Ατρειδῶν χάριν;
<soph. phil. 567> ὡς ταῦτ' ἐπίστω δρώμεν', οὐ μέλλοντ' ἔτι.
<soph. phil. 568> πῶς οὖν ̓Οδυσσεὺς πρὸς τάδ' οὐκ αὐτάγγελος
<soph. phil. 569> πλεῖν ἦν ἕτοιμος; ἢ φόβος τις εἶργέ νιν;
<soph. phil. 570> κεῖνός γ' ἐπ' ἄλλον ἄνδρ' ὁ Τυδέως τε παῖς
<soph. phil. 571> ἔστελλον, ἡνίκ' ἐξανηγόμην ἐγώ.
<soph. phil. 572> πρὸς ποῖον αὖ τόνδ' αὐτὸς Οὑδυσσεὺς ἔπλει;
<soph. phil. 573> ἦν δή τις—ἀλλὰ τόνδε μοι πρῶτον φράσον
<soph. phil. 574> τίς ἐστίν: ἃν λέγῃς δὲ μὴ φώνει μέγα.
<soph. phil. 575> ὅδ' ἔσθ' ὁ κλεινός σοι Φιλοκτήτης, ξένε.
<soph. phil. 576> μή νύν μ' ἔρῃ τὰ πλείον', ἀλλ' ὅσον τάχος
<soph. phil. 577> ἔκπλει σεαυτὸν ξυλλαβὼν ἐκ τῆσδε γῆς.
<soph. phil. 578> τί φησιν, ὦ παῖ; τί με κατὰ σκότον ποτὲ
<soph. phil. 579> διεμπολᾷ λόγοισι πρός ς' ὁ ναυβάτης;
<soph. phil. 580> οὐκ οἶδά πω τί φησι: δεῖ δ' αὐτὸν λέγειν
<soph. phil. 581> εἰς φῶς ὃ λέξει, πρὸς σὲ κἀμὲ τούσδε τε.
<soph. phil. 582> ὦ σπέρμ' ̓Αχιλλέως, μή με διαβάλῃς στρατῷ
<soph. phil. 583> λέγονθ' ἃ μὴ δεῖ: πόλλ' ἐγὼ κείνων ὕπο
<soph. phil. 584> δρῶν ἀντιπάσχω χρηστά θ', οἷ' ἀνὴρ πένης.
<soph. phil. 585> ἐγώ εἰμ' ̓Ατρείδαις δυσμενής: οὗτος δέ μοι
<soph. phil. 586> φίλος μέγιστος, οὕνεκ' ̓Ατρείδας στυγεῖ.
<soph. phil. 587> δεῖ δή ς' ἔμοιγ' ἐλθόντα προσφιλῆ, λόγων
<soph. phil. 588> κρύψαι πρὸς ἡμᾶς μηδέν' ὧν ἀκήκοας.   ὅρα τί ποιεῖς, παῖ.   σκοπῶ κἀγὼ πάλαι.   σὲ θήσομαι τῶνδ' αἴτιον.   ποιοῦ λέγων.
<soph. phil. 589> λέγω. 'πὶ τοῦτον ἄνδρε τώδ' ὥπερ κλύεις,
<soph. phil. 590> ὁ Τυδέως παῖς ἥ τ' ̓Οδυσσέως βία,
<soph. phil. 591> διώμοτοι πλέουσιν ἦ μὴν ἢ λόγῳ
<soph. phil. 592> πείσαντες ἄξειν ἢ πρὸς ἰσχύος κράτος.
<soph. phil. 595> καὶ ταῦτ' ̓Αχαιοὶ πάντες ἤκουον σαφῶς
<soph. phil. 596> ̓Οδυσσέως λέγοντος: οὗτος γὰρ πλέον
<soph. phil. 597> τὸ θάρσος εἶχε θατέρου δράσειν τάδε.
<soph. phil. 598> τίνος δ' ̓Ατρεῖδαι τοῦδ' ἄγαν οὕτω χρόνῳ
<soph. phil. 599> τοσῷδ' ἐπεστρέφοντο πράγματος χάριν,
<soph. phil. 600> ὅν γ' εἶχον ἤδη χρόνιον ἐκβεβληκότες;
<soph. phil. 601> τίς ὁ πόθος αὐτοὺς ἵκετ'; ἢ θεῶν βία
<soph. phil. 602> καὶ νέμεσις, οἵπερ ἔργ' ἀμύνουσιν κακά;
<soph. phil. 603> ἐγώ σε τοῦτ', ἴσως γὰρ οὐκ ἀκήκοας,
<soph. phil. 604> πᾶν ἐκδιδάξω. μάντις ἦν τις εὐγενής,
<soph. phil. 605> Πριάμου μὲν υἱός, ὄνομα δ' ὠνομάζετο
<soph. phil. 606> ̔́Ελενος, ὃν οὗτος νυκτὸς ἐξελθὼν μόνος,
<soph. phil. 607> ὁ πάντ' ἀκούων αἰσχρὰ καὶ λωβήτ' ἔπη
<soph. phil. 608> δόλιος ̓Οδυσσεὺς εἷλε: δέσμιόν τ' ἄγων
<soph. phil. 609> ἔδειξ' ̓Αχαιοῖς ἐς μέσον, θήραν καλήν:
<soph. phil. 610> ὃς δὴ τά τ' ἄλλ' αὐτοῖσι πάντ' ἐθέσπισεν
<soph. phil. 611> καὶ τἀπὶ Τροίᾳ πέργαμ' ὡς οὐ μή ποτε
<soph. phil. 612> πέρσοιεν, εἰ μὴ τόνδε πείσαντες λόγῳ
<soph. phil. 613> ἄγοιντο νήσου τῆσδ' ἐφ' ἧς ναίει τανῦν.
<soph. phil. 614> καὶ ταῦθ' ὅπως ἤκους' ὁ Λαέρτου τόκος
<soph. phil. 615> τὸν μάντιν εἰπόντ', εὐθέως ὑπέσχετο
<soph. phil. 616> τὸν ἄνδρ' ̓Αχαιοῖς τόνδε δηλώσειν ἄγων:
<soph. phil. 617> οἴοιτο μὲν μάλισθ' ἑκούσιον λαβών,
<soph. phil. 618> εἰ μὴ θέλοι δ', ἄκοντα: καὶ τούτων κάρα
<soph. phil. 619> τέμνειν ἐφεῖτο τῷ θέλοντι μὴ τυχών.
<soph. phil. 620> ἤκουσας, ὦ παῖ, πάντα: τὸ σπεύδειν δέ σοι
<soph. phil. 621> καὐτῷ παραινῶ κεἴ τινος κήδει πέρι.
<soph. phil. 622> οἴμοι τάλας: ἦ κεῖνος, ἡ πᾶσα βλάβη,
<soph. phil. 623> ἔμ' εἰς ̓Αχαιοὺς ὤμοσεν πείσας στελεῖν;
<soph. phil. 624> πεισθήσομαι γὰρ ὧδε κἀξ ̔́Αιδου θανὼν
<soph. phil. 625> πρὸς φῶς ἀνελθεῖν, ὥσπερ οὑκείνου πατήρ.
<soph. phil. 626> οὐκ οἶδ' ἐγὼ ταῦτ': ἀλλ' ἐγὼ μὲν εἶμ' ἐπὶ
<soph. phil. 627> ναῦν, σφῷν δ' ὅπως ἄριστα συμφέροι θεός.
<soph. phil. 628> οὔκουν τάδ', ὦ παῖ, δεινά, τὸν Λαερτίου
<soph. phil. 629> ἔμ' ἐλπίσαι ποτ' ἂν λόγοισι μαλθακοῖς
<soph. phil. 630> δεῖξαι νεὼς ἄγοντ' ἐν ̓Αργείοις μέσοις;
<soph. phil. 631> οὔ: θᾶσσον ἂν τῆς πλεῖστον ἐχθίστης ἐμοὶ
<soph. phil. 632> κλύοιμ' ἐχίδνης, ἥ μ' ἔθηκεν ὧδ' ἄπουν.
<soph. phil. 633> ἀλλ' ἔστ' ἐκείνῳ πάντα λεκτά, πάντα δὲ
<soph. phil. 634> τολμητά: καὶ νῦν οἶδ' ὁθούνεχ' ἵξεται.
<soph. phil. 635> ἀλλ', ὦ τέκνον, χωρῶμεν, ὡς ἡμᾶς πολὺ
<soph. phil. 636> πέλαγος ὁρίζῃ τῆς ̓Οδυσσέως νεώς.
<soph. phil. 637> ἴωμεν: ἥ τοι καίριος σπουδὴ πόνου
<soph. phil. 638> λήξαντος ὕπνον κἀνάπαυλαν ἤγαγεν.
<soph. phil. 639> οὐκοῦν ἐπειδὰν πνεῦμα τοὐκ πρῴρας ἀνῇ,
<soph. phil. 640> τότε στελοῦμεν: νῦν γὰρ ἀντιοστατεῖ.
<soph. phil. 641> ἀεὶ καλὸς πλοῦς ἔσθ', ὅταν φεύγῃς κακά.
<soph. phil. 642> οὔκ, ἀλλὰ κἀκείνοισι ταῦτ' ἐναντία.
<soph. phil. 643> οὐκ ἔστι λῃσταῖς πνεῦμ' ἐναντιούμενον,
<soph. phil. 644> ὅταν παρῇ κλέψαι τι χἀρπάσαι βίᾳ.
<soph. phil. 645> ἀλλ' εἰ δοκεῖ, χωρῶμεν, ἔνδοθεν λαβὼν
<soph. phil. 646> ὅτου σε χρεία καὶ πόθος μάλιστ' ἔχει.
<soph. phil. 647> ἀλλ' ἔστιν ὧν δεῖ, καίπερ οὐ πολλῶν ἄπο.
<soph. phil. 648> τί τοῦθ' ὃ μὴ νεώς γε τῆς ἐμῆς ἔπι;
<soph. phil. 649> φύλλον τί μοι πάρεστιν, ᾧ μάλιστ' ἀεὶ
<soph. phil. 650> κοιμῶ τόδ' ἕλκος, ὥστε πραύ̈νειν πάνυ.
<soph. phil. 651> ἀλλ' ἔκφερ' αὐτό. τί γὰρ ἔτ' ἄλλ' ἐρᾷς λαβεῖν;
<soph. phil. 652> εἴ μοί τι τόξων τῶνδ' ἀπημελημένον
<soph. phil. 653> παρερρύηκεν, ὡς λίπω μή τῳ λαβεῖν.
<soph. phil. 654> ἦ ταῦτα γὰρ τὰ κλεινὰ τόξ' ἃ νῦν ἔχεις;
<soph. phil. 655> ταῦτ', οὐ γὰρ ἄλλ' ἔστ', ἀλλ' ἃ βαστάζω χεροῖν.
<soph. phil. 656> ἆρ' ἔστιν ὥστε κἀγγύθεν θέαν λαβεῖν
<soph. phil. 657> καὶ βαστάσαι με προσκύσαι θ' ὥσπερ θεόν;
<soph. phil. 658> σοί γ', ὦ τέκνον, καὶ τοῦτο κἄλλο τῶν ἐμῶν
<soph. phil. 659> ὁποῖον ἄν σοι ξυμφέρῃ γενήσεται.
<soph. phil. 660> καὶ μὴν ἐρῶ γε, τὸν δ' ἔρωθ' οὕτως ἔχω:
<soph. phil. 661> εἴ μοι θέμις, θέλοιμ' ἄν: εἰ δὲ μή, πάρες.
<soph. phil. 662> ὅσιά τε φωνεῖς ἔστι τ', ὦ τέκνον, θέμις,
<soph. phil. 663> ὅς γ' ἡλίου τόδ' εἰσορᾶν ἐμοὶ φάος
<soph. phil. 664> μόνος δέδωκας, ὃς χθόν' Οἰταίαν ἰδεῖν,
<soph. phil. 665> ὃς πατέρα πρέσβυν, ὃς φίλους, ὃς τῶν ἐμῶν
<soph. phil. 666> ἐχθρῶν μ' ἔνερθεν ὄντ' ἀνέστησας πέρα.
<soph. phil. 667> θάρσει, παρέσται ταῦτά σοι καὶ θιγγάνειν
<soph. phil. 668> καὶ δόντι δοῦναι κἀξεπεύξασθαι βροτῶν
<soph. phil. 669> ἀρετῆς ἕκατι τῶνδ' ἐπιψαῦσαι μόνον:
<soph. phil. 670> εὐεργετῶν γὰρ καὐτὸς αὔτ' ἐκτησάμην.
<soph. phil. 671> οὐκ ἄχθομαί ς' ἰδών τε καὶ λαβὼν φίλον:
<soph. phil. 672> ὅστις γὰρ εὖ δρᾶν εὖ παθὼν ἐπίσταται,
<soph. phil. 673> παντὸς γένοιτ' ἂν κτήματος κρείσσων φίλος. χωροῖς ἂν εἴσω.   καὶ σέ γ' εἰσάξω: τὸ γὰρ
<soph. phil. 675> νοσοῦν ποθεῖ σε ξυμπαραστάτην λαβεῖν.
<soph. phil. 676> λόγῳ μὲν ἐξήκους', ὄπωπα δ' οὐ μάλα,
<soph. phil. 677> τὸν πελάταν λέκτρων ποτὲ τῶν Διὸς
<soph. phil. 680> κατὰ δρομάδ' ἄμπυκα δέσμιον ὡς ἔβαλεν παγκρατὴς Κρόνου παῖς:
<soph. phil. 681> ἄλλον δ' οὔτιν' ἔγωγ' οἶδα κλύων οὐδ' ἐσιδὼν μοίρᾳ
<soph. phil. 682> τοῦδ' ἐχθίονι συντυχόντα
<soph. phil. 683> θνατῶν, ὃς οὔτ' ἔρξας τιν' οὔ τι νοσφίσας,
<soph. phil. 685> ἀλλ' ἴσος ὢν ἴσοις ἀνήρ,
<soph. phil. 686> ὤλλυθ' ὧδ' ἀναξίως.
<soph. phil. 687> τόδε τοι θαῦμά μ' ἔχει,
<soph. phil. 688> πῶς ποτε πῶς ποτ' ἀμφιπλάκτων ῥοθίων μόνος κλύων,
<soph. phil. 690> πῶς ἄρα πανδάκρυτον οὕτω βιοτὰν κατέσχεν:
<soph. phil. 691> ἵν' αὐτὸς ἦν πρόσουρος, οὐκ ἔχων βάσιν,
<soph. phil. 692> οὐδέ τιν' ἐγχώρων κακογείτονα,
<soph. phil. 693> παρ' ᾧ στόνον ἀντίτυπον βαρυβρῶτ' ἀποκλαύσειεν αἱματηρόν:
<soph. phil. 696> ὃς τὰν θερμοτάταν αἱμάδα κηκιομέναν ἑλκέων
<soph. phil. 697> ἐνθήρου ποδὸς ἠπίοισι
<soph. phil. 698> φύλλοις κατευνάσειεν, εἴ τις ἐμπέσοι,
<soph. phil. 700> φορβάδος ἐκ γαίας ἑλών:
<soph. phil. 701> εἷρπε γὰρ ἄλλοτ' ἀλλαχᾷ
<soph. phil. 702> τότ' ἂν εἰλυόμενος
<soph. phil. 703> παῖς ἄτερ ὡς φίλας τιθήνας ὅθεν εὐμάρει' ὑπάρ-
<soph. phil. 705> χοι πόρου, ἁνίκ' ἐξανείη δακέθυμος ἄτα:
<soph. phil. 706> οὐ φορβὰν ἱερᾶς γᾶς σπόρον, οὐκ ἄλλων
<soph. phil. 707> αἴρων τῶν νεμόμεσθ' ἀνέρες ἀλφησταί,
<soph. phil. 710> πλὴν ἐξ ὠκυβόλων εἴ ποτε τόξων
<soph. phil. 711> πτανοῖς ἰοῖς ἀνύσειε γαστρὶ φορβάν.
<soph. phil. 712> ὦ μελέα ψυχά,
<soph. phil. 713> ὃς μηδ' οἰνοχύτου πώματος ἥσθη δεκέτει χρόνῳ,
<soph. phil. 716> λεύσσων δ' ὅπου γνοίη στατὸν εἰς ὕδωρ,
<soph. phil. 717> ἀεὶ προσενώμα.
<soph. phil. 718> νῦν δ' ἀνδρῶν ἀγαθῶν παιδὸς ὑπαντήσας
<soph. phil. 720> εὐδαίμων ἀνύσει καὶ μέγας ἐκ κείνων:
<soph. phil. 721> ὅς νιν ποντοπόρῳ δούρατι, πλήθει
<soph. phil. 722> πολλῶν μηνῶν, πατρίαν ἄγει πρὸς αὐλὰν
<soph. phil. 725> Μαλιάδων νυμφᾶν
<soph. phil. 726> Σπερχειοῦ τε παρ' ὄχθας, ἵν' ὁ χάλκασπις ἀνὴρ θεοῖς
<soph. phil. 727> πλάθει πατρὸς θείῳ πυρὶ παμφαής,
<soph. phil. 728> Οἴτας ὑπὲρ ὄχθων.
<soph. phil. 730> ἕρπ', εἰ θέλεις. τί δή ποθ' ὧδ' ἐξ οὐδενὸς
<soph. phil. 731> λόγου σιωπᾷς κἀπόπληκτος ὧδ' ἔχει;   ἀᾶ, ἀᾶ.   τί δ' ἔστιν;   οὐδὲν δεινόν: ἀλλ' ἴθ', ὦ τέκνον.
<soph. phil. 732> μῶν ἄλγος ἴσχεις τῆς παρεστώσης νόσου;
<soph. phil. 735> οὐ δῆτ' ἔγωγ', ἀλλ' ἄρτι κουφίζειν δοκῶ. ὦ θεοί.
<soph. phil. 736> τί τοὺς θεοὺς ὧδ' ἀναστένων καλεῖς;
<soph. phil. 737> σωτῆρας αὐτοὺς ἠπίους θ' ἡμῖν μολεῖν. ἀᾶ, ἀᾶ.
<soph. phil. 740> τί ποτε πέπονθας; οὐκ ἐρεῖς, ἀλλ' ὧδ' ἔσει
<soph. phil. 741> σιγηλός; ἐν κακῷ δέ τῳ φαίνει κυρῶν.
<soph. phil. 742> ἀπόλωλα, τέκνον, κοὐ δυνήσομαι κακὸν
<soph. phil. 743> κρύψαι παρ' ὑμῖν, ἀτταταῖ: διέρχεται
<soph. phil. 744> διέρχεται. δύστηνος, ὦ τάλας ἐγώ.
<soph. phil. 745> ἀπόλωλα, τέκνον: βρύκομαι, τέκνον: παπαῖ,
<soph. phil. 746> ἀπαππαπαῖ, παπαππαπαππαπαππαπαῖ.
<soph. phil. 747> πρὸς θεῶν, πρόχειρον εἴ τί σοι, τέκνον, πάρα
<soph. phil. 748> ξίφος χεροῖν, πάταξον εἰς ἄκρον πόδα:
<soph. phil. 749> ἀπάμησον ὡς τάχιστα: μὴ φείσῃ βίου. ἴθ', ὦ παῖ.
<soph. phil. 750> τί δ' ἔστιν οὕτω νεοχμὸν ἐξαίφνης, ὅτου
<soph. phil. 751> τοσήνδ' ἰυγὴν καὶ στόνον σαυτοῦ ποεῖ;   οἶσθ', ὦ τέκνον;   τί δ' ἔστιν;   οἶσθ', ὦ παῖ;   τί σοί; οὐκ οἶδα.   πῶς οὐκ οἶσθα; παππαπαππαπαῖ.
<soph. phil. 755> δεινόν γε τοὐπίσαγμα τοῦ νοσήματος.
<soph. phil. 756> δεινὸν γὰρ οὐδὲ ῥητόν: ἀλλ' οἴκτιρέ με.   τί δῆτα δράσω;   μή με ταρβήσας προδῷς:
<soph. phil. 757> ἥκει γὰρ αὕτη διὰ χρόνου πλάνοις ἴσως ὡς ἐξεπλήσθη.   ἰὼ ἰὼ δύστηνε σύ,
<soph. phil. 760> δύστηνε δῆτα διὰ πόνων πάντων φανείς.
<soph. phil. 761> βούλει λάβωμαι δῆτα καὶ θίγω τί σου;
<soph. phil. 762> μὴ δῆτα τοῦτό γ': ἀλλά μοι τὰ τόξ' ἑλὼν
<soph. phil. 763> τάδ', ὥσπερ ᾐτοῦ μ' ἀρτίως, ἕως ἀνῇ
<soph. phil. 765> τὸ πῆμα τοῦτο τῆς νόσου τὸ νῦν παρόν,
<soph. phil. 766> σῷζ' αὐτὰ καὶ φύλασσε. λαμβάνει γὰρ οὖν
<soph. phil. 767> ὕπνος μ', ὅταν περ τὸ κακὸν ἐξίῃ τόδε:
<soph. phil. 768> κοὐκ ἔστι λῆξαι πρότερον: ἀλλ' ἐᾶν χρεὼν
<soph. phil. 769> ἕκηλον εὕδειν. ἢν δὲ τῷδε τῷ χρόνῳ
<soph. phil. 770> μόλως' ἐκεῖνοι, πρὸς θεῶν ἐφίεμαι
<soph. phil. 771> ἑκόντα μηδ' ἄκοντα μηδέ τῳ τέχνῃ
<soph. phil. 772> κείνοις μεθεῖναι ταῦτα, μὴ σαυτόν θ' ἅμα
<soph. phil. 773> κἄμ', ὄντα σαυτοῦ πρόστροπον, κτείνας γένῃ.
<soph. phil. 774> θάρσει προνοίας οὕνεκ': οὐ δοθήσεται
<soph. phil. 775> πλὴν σοί τε κἀμοί: ξὺν τύχῃ δὲ πρόσφερε.
<soph. phil. 776> ἰδοὺ δέχου, παῖ: τὸν φθόνον δὲ πρόσκυσον
<soph. phil. 777> μή σοι γενέσθαι πολύπον' αὐτὰ μηδ' ὅπως
<soph. phil. 778> ἐμοί τε καὶ τῷ πρόσθ' ἐμοῦ κεκτημένῳ.
<soph. phil. 779> ὦ θεοί, γένοιτο ταῦτα νῷν: γένοιτο δὲ
<soph. phil. 780> πλοῦς οὔριός τε κεὐσταλὴς ὅποι ποτὲ
<soph. phil. 781> θεὸς δικαιοῖ χὠ στόλος πορσύνεται.
<soph. phil. 782> ἀλλ' οὖν δέδοικα μὴ ἀτέλεστ' εὔχῃ, τέκνον.
<soph. phil. 783> στάζει γὰρ αὖ μοι φοίνιον τόδ' ἐκ βυθοῦ
<soph. phil. 784> κηκῖον αἷμα, καί τι προσδοκῶ νέον. παπαῖ, φεῦ.
<soph. phil. 785> παπαῖ μάλ', ὦ πούς, οἷά μ' ἐργάσει κακά. προσέρπει,
<soph. phil. 786> προσέρχεται τόδ' ἐγγύς. οἴμοι μοι τάλας.
<soph. phil. 787> ἔχετε τὸ πρᾶγμα: μὴ φύγητε μηδαμῇ. ἀτταταῖ.
<soph. phil. 788> ὦ ξένε Κεφαλλήν, εἴθε σου διαμπερὲς
<soph. phil. 789> στέρνων ἔχοιτ' ἄλγησις ἥδε. φεῦ, παπαῖ,
<soph. phil. 790> παπαῖ μάλ' αὖθις. ὦ διπλοῖ στρατηλάται,
<soph. phil. 791> ̓Αγάμεμνον, ὦ Μενέλαε, πῶς ἂν ἀντ' ἐμοῦ
<soph. phil. 795> τὸν ἴσον χρόνον τρέφοιτε τήνδε τὴν νόσον; ἰώ μοι.
<soph. phil. 796> ὦ Θάνατε Θάνατε, πῶς ἀεὶ καλούμενος
<soph. phil. 797> οὕτω κατ' ἦμαρ, οὐ δύνᾳ μολεῖν ποτε;
<soph. phil. 798> ὦ τέκνον ὦ γενναῖον, ἀλλὰ συλλαβὼν
<soph. phil. 800> τῷ Λημνίῳ τῷδ' ἀνακαλουμένῳ πυρὶ
<soph. phil. 801> ἔμπρησον, ὦ γενναῖε: κἀγώ τοί ποτε
<soph. phil. 802> τὸν τοῦ Διὸς παῖδ' ἀντὶ τῶνδε τῶν ὅπλων,
<soph. phil. 803> ἃ νῦν σὺ σῴζεις, τοῦτ' ἐπηξίωσα δρᾶν. τί φής, παῖ;
<soph. phil. 805> τί φής; τί σιγᾷς; ποῦ ποτ' ὤν, τέκνον, κυρεῖς;
<soph. phil. 806> ἀλγῶ πάλαι δὴ τἀπὶ σοὶ στένων κακά.
<soph. phil. 807> ἀλλ', ὦ τέκνον, καὶ θάρσος ἴσχ': ὡς ἥδε μοι
<soph. phil. 808> ὀξεῖα φοιτᾷ καὶ ταχεῖ' ἀπέρχεται.
<soph. phil. 809> ἀλλ' ἀντιάζω, μή με καταλίπῃς μόνον.   θάρσει, μενοῦμεν.   ἦ μενεῖς;   σαφῶς φρόνει.
<soph. phil. 810> οὐ μήν ς' ἔνορκόν γ' ἀξιῶ θέσθαι, τέκνον.
<soph. phil. 811> ὡς οὐ θέμις γ' ἐμοὔστι σοῦ μολεῖν ἄτερ.   ἔμβαλλε χειρὸς πίστιν.   ἐμβάλλω μενεῖν.   ἐκεῖσε νῦν μ', ἐκεῖσε   ποῖ λέγεις;   ἄνω
<soph. phil. 815> τί παραφρονεῖς αὖ; τί τὸν ἄνω λεύσσεις κύκλον;   μέθες μέθες με.   ποῖ μεθῶ;   μέθες ποτέ.   οὔ φημ' ἐάσειν.   ἀπό μ' ὀλεῖς, ἢν προσθίγῃς.
<soph. phil. 816> καὶ δὴ μεθίημ', εἴ τι δὴ πλέον φρονεῖς.
<soph. phil. 817> ὦ γαῖα, δέξαι θανάσιμόν μ' ὅπως ἔχω
<soph. phil. 820> τὸ γὰρ κακὸν τόδ' οὐκέτ' ὀρθοῦσθαί μ' ἐᾷ.
<soph. phil. 821> τὸν ἄνδρ' ἔοικεν ὕπνος οὐ μακροῦ χρόνου
<soph. phil. 822> ἕξειν: κάρα γὰρ ὑπτιάζεται τόδε:
<soph. phil. 823> ἱδρώς γέ τοί νιν πᾶν καταστάζει δέμας,
<soph. phil. 824> μέλαινά τ' ἄκρου τις παρέρρωγεν ποδὸς
<soph. phil. 825> αἱμορραγὴς φλέψ. ἀλλ' ἐάσωμεν, φίλοι,
<soph. phil. 826> ἕκηλον αὐτόν, ὡς ἂν εἰς ὕπνον πέσῃ.
<soph. phil. 827> ̔́Υπν' ὀδύνας ἀδαής, ̔́Υπνε δ' ἀλγέων,
<soph. phil. 828> εὐαὲς ἡμῖν ἔλθοις,
<soph. phil. 829> εὐαίων εὐαίων, ὦναξ:
<soph. phil. 830> ὄμμασι δ' ἀντίσχοις
<soph. phil. 831> τάνδ' αἴγλαν, ἃ τέταται τανῦν.
<soph. phil. 832> ἴθι ἴθι μοι παιών.
<soph. phil. 833> ὦ τέκνον, ὅρα ποῦ στάσει,
<soph. phil. 834> ποῖ δέ μοι τἀνθένδε βάσει,
<soph. phil. 835> φροντίδος. ὁρᾷς ἤδη.
<soph. phil. 836> πρὸς τί μενοῦμεν πράσσειν;
<soph. phil. 837> καιρός τοι πάντων γνώμαν ἴσχων
<soph. phil. 838> πολύ τι πολὺ παρὰ πόδα κράτος ἄρνυται.
<soph. phil. 839> ἀλλ' ὅδε μὲν κλύει οὐδέν, ἐγὼ δ' ὁρῶ οὕνεκα θήραν
<soph. phil. 840> τήνδ' ἁλίως ἔχομεν τόξων, δίχα τοῦδε πλέοντες.
<soph. phil. 841> τοῦδε γὰρ ὁ στέφανος, τοῦτον θεὸς εἶπε κομίζειν.
<soph. phil. 842> κομπεῖν δ' ἔστ' ἀτελῆ σὺν ψεύδεσιν αἰσχρὸν ὄνειδος.
<soph. phil. 843> ἀλλά, τέκνον, τάδε μὲν θεὸς ὄψεται:
<soph. phil. 844> ὧν δ' ἂν ἀμείβῃ μ' αὖθις,
<soph. phil. 845> βαιάν μοι, βαιάν, ὦ τέκνον,
<soph. phil. 846> πέμπε λόγων φάμαν:
<soph. phil. 847> ὡς πάντων ἐν νόσῳ εὐδρακὴς
<soph. phil. 848> ὕπνος ἄϋπνος λεύσσειν.
<soph. phil. 849> ἀλλ' ὅτι δύνᾳ μάκιστον
<soph. phil. 850> κεῖνο δή μοι κεῖνο λάθρᾳ
<soph. phil. 851> ἐξιδοῦ ὅπᾳ πράξεις.
<soph. phil. 852> οἶσθα γὰρ ἃν αὐδῶμαι,
<soph. phil. 853> εἰ ταύταν τούτων γνώμαν ἴσχεις,
<soph. phil. 854> μάλα τοι ἄπορα πυκινοῖς ἐνιδεῖν πάθη.
<soph. phil. 855> οὖρός τοι, τέκνον, οὖρος:
<soph. phil. 856> ἁνὴρ δ' ἀνόμματος οὐδ' ἔχων
<soph. phil. 857> ἀρωγὰν ἐκτέταται νύχιος,
<soph. phil. 858> （ἀλεὴς ὕπνος ἐσθλός,）
<soph. phil. 860> οὐ χερός, οὐ ποδός, οὔ τινος ἄρχων,
<soph. phil. 861> ἀλλά τις ὡς ̓Αί̈δᾳ παρακείμενος.
<soph. phil. 862> ὅρα, βλέπ' εἰ καίρια
<soph. phil. 863> φθέγγει: τὸ δ' ἁλώσιμον
<soph. phil. 863b> ἐμᾷ φροντίδι, παῖ,
<soph. phil. 864> πόνος ὁ μὴ φοβῶν κράτιστος.
<soph. phil. 865> σιγᾶν κελεύω μηδ' ἀφεστάναι φρενῶν:
<soph. phil. 866> κινεῖ γὰρ ἁνὴρ ὄμμα κἀνάγει κάρα.
<soph. phil. 867> ὦ φέγγος ὕπνου διάδοχον τό τ' ἐλπίδων
<soph. phil. 868> ἄπιστον οἰκούρημα τῶνδε τῶν ξένων.
<soph. phil. 869> οὐ γάρ ποτ', ὦ παῖ, τοῦτ' ἂν ἐξηύχης' ἐγώ,
<soph. phil. 870> τλῆναί ς' ἐλεινῶς ὧδε τἀμὰ πήματα
<soph. phil. 871> μεῖναι παρόντα καὶ ξυνωφελοῦντά μοι.
<soph. phil. 872> οὔκουν ̓Ατρεῖδαι τοῦτ' ἔτλησαν εὐφόρως
<soph. phil. 873> οὕτως ἐνεγκεῖν, ἁγαθοὶ στρατηλάται.
<soph. phil. 874> ἀλλ' εὐγενὴς γὰρ ἡ φύσις κἀξ εὐγενῶν,
<soph. phil. 875> ὦ τέκνον, ἡ σή, πάντα ταῦτ' ἐν εὐχερεῖ
<soph. phil. 876> ἔθου, βοῆς τε καὶ δυσοσμίας γέμων.
<soph. phil. 877> καὶ νῦν ἐπειδὴ τοῦδε τοῦ κακοῦ δοκεῖ
<soph. phil. 878> λήθη τις εἶναι κἀνάπαυλα δή, τέκνον,
<soph. phil. 879> σύ μ' αὐτὸς ἆρον, σύ με κατάστησον, τέκνον,
<soph. phil. 880> ἵν', ἡνίκ' ἂν κόπος μ' ἀπαλλάξῃ ποτέ,
<soph. phil. 881> ὁρμώμεθ' ἐς ναῦν μηδ' ἐπίσχωμεν τὸ πλεῖν.
<soph. phil. 882> ἀλλ' ἥδομαι μέν ς' εἰσιδὼν παρ' ἐλπίδα
<soph. phil. 883> ἀνώδυνον βλέποντα κἀμπνέοντ' ἔτι:
<soph. phil. 884> ὡς οὐκέτ' ὄντος γὰρ τὰ συμβόλαιά σου
<soph. phil. 885> πρὸς τὰς παρούσας ξυμφορὰς ἐφαίνετο.
<soph. phil. 886> νῦν δ' αἶρε σαυτόν: εἰ δέ σοι μᾶλλον φίλον,
<soph. phil. 887> οἴσουσί ς' οἵδε: τοῦ πόνου γὰρ οὐκ ὄκνος,
<soph. phil. 888> ἐπείπερ οὕτω σοί τ' ἔδοξ' ἐμοί τε δρᾶν.
<soph. phil. 889> αἰνῶ τάδ', ὦ παῖ, καί μ' ἔπαιρ', ὥσπερ νοεῖς:
<soph. phil. 890> τούτους δ' ἔασον, μὴ βαρυνθῶσιν κακῇ
<soph. phil. 891> ὀσμῇ πρὸ τοῦ δέοντος: οὑπὶ νηὶ γὰρ
<soph. phil. 892> ἅλις πόνος τούτοισι συνναίειν ἐμοί.
<soph. phil. 893> ἔσται τάδ': ἀλλ' ἵστω τε καὐτὸς ἀντέχου.
<soph. phil. 894> θάρσει: τό τοι σύνηθες ὀρθώσει μ' ἔθος.
<soph. phil. 895> παπαῖ: τί δῆτ' ἂν δρῷμ' ἐγὼ τοὐνθένδε γε;
<soph. phil. 896> τί δ' ἔστιν, ὦ παῖ; ποῖ ποτ' ἐξέβης λόγῳ;
<soph. phil. 897> οὐκ οἶδ' ὅποι χρὴ τἄπορον τρέπειν ἔπος.
<soph. phil. 898> ἀπορεῖς δὲ τοῦ σύ; μὴ λέγ', ὦ τέκνον, τάδε.
<soph. phil. 899> ἀλλ' ἐνθάδ' ἤδη τοῦδε τοῦ πάθους κυρῶ.
<soph. phil. 900> οὐ δή σε δυσχέρεια τοῦ νοσήματος
<soph. phil. 901> ἔπεισεν ὥστε μή μ' ἄγειν ναύτην ἔτι;
<soph. phil. 902> ἅπαντα δυσχέρεια, τὴν αὑτοῦ φύσιν
<soph. phil. 903> ὅταν λιπών τις δρᾷ τὰ μὴ προσεικότα.
<soph. phil. 904> ἀλλ' οὐδὲν ἔξω τοῦ φυτεύσαντος σύ γε
<soph. phil. 905> δρᾷς οὐδὲ φωνεῖς, ἐσθλὸν ἄνδρ' ἐπωφελῶν.
<soph. phil. 906> αἰσχρὸς φανοῦμαι: τοῦτ' ἀνιῶμαι πάλαι.
<soph. phil. 907> οὔκουν ἐν οἷς γε δρᾷς: ἐν οἷς δ' αὐδᾷς ὀκνῶ.
<soph. phil. 908> ὦ Ζεῦ, τί δράσω; δεύτερον ληφθῶ κακός,
<soph. phil. 909> κρύπτων θ' ἃ μὴ δεῖ καὶ λέγων αἴσχιστ' ἐπῶν;
<soph. phil. 910> ἁνὴρ ὅδ', εἰ μὴ 'γὼ κακὸς γνώμων ἔφυν,
<soph. phil. 911> προδούς μ' ἔοικε κἀκλιπὼν τὸν πλοῦν στελεῖν.
<soph. phil. 912> λιπὼν μὲν οὐκ ἔγωγε: λυπηρῶς δὲ μὴ
<soph. phil. 913> πέμπω σε μᾶλλον, τοῦτ' ἀνιῶμαι πάλαι.
<soph. phil. 914> τί ποτε λέγεις, ὦ τέκνον; ὡς οὐ μανθάνω.
<soph. phil. 915> οὐδέν σε κρύψω: δεῖ γὰρ ἐς Τροίαν σε πλεῖν
<soph. phil. 916> πρὸς τοὺς ̓Αχαιοὺς καὶ τὸν ̓Ατρειδῶν στόλον.   οἴμοι, τί εἶπας;   μὴ στέναζε, πρὶν μάθῃς.
<soph. phil. 917> ποῖον μάθημα; τί με νοεῖς δρᾶσαί ποτε;
<soph. phil. 918> σῶσαι κακοῦ μὲν πρῶτα τοῦδ', ἔπειτα δὲ
<soph. phil. 920> ξὺν σοὶ τὰ Τροίας πεδία πορθῆσαι μολών.   καὶ ταῦτ' ἀληθῆ δρᾶν νοεῖς;   πολλὴ κρατεῖ
<soph. phil. 921> τούτων ἀνάγκη, καὶ σὺ μὴ θυμοῦ κλύων.
<soph. phil. 922> ἀπόλωλα τλήμων, προδέδομαι. τί μ', ὦ ξένε,
<soph. phil. 923> δέδρακας; ἀπόδος ὡς τάχος τὰ τόξα μοι.
<soph. phil. 925> ἀλλ' οὐχ οἷόν τε: τῶν γὰρ ἐν τέλει κλύειν
<soph. phil. 926> τό τ' ἔνδικόν με καὶ τὸ συμφέρον ποεῖ.
<soph. phil. 927> ὦ πῦρ σὺ καὶ πᾶν δεῖμα καὶ πανουργίας
<soph. phil. 928> δεινῆς τέχνημ' ἔχθιστον, οἷά μ' εἰργάσω,
<soph. phil. 929> οἷ' ἠπάτηκας: οὐδ' ἐπαισχύνει μ' ὁρῶν
<soph. phil. 930> τὸν προστρόπαιον, τὸν ἱκέτην, ὦ σχέτλιε;
<soph. phil. 931> ἀπεστέρηκας τὸν βίον τὰ τόξ' ἑλών.
<soph. phil. 932> ἀπόδος, ἱκνοῦμαί ς', ἀπόδος, ἱκετεύω, τέκνον:
<soph. phil. 933> πρὸς θεῶν πατρῴων, τὸν βίον με μὴ ἀφέλῃ.
<soph. phil. 934> ὤμοι τάλας. ἀλλ' οὐδὲ προσφωνεῖ μ' ἔτι,
<soph. phil. 935> ἀλλ' ὡς μεθήσων μήποθ', ὧδ' ὁρᾷ πάλιν.
<soph. phil. 936> ὦ λιμένες, ὦ προβλῆτες, ὦ ξυνουσίαι
<soph. phil. 937> θηρῶν ὀρείων, ὦ καταρρῶγες πέτραι,
<soph. phil. 938> ὑμῖν τάδ', οὐ γὰρ ἄλλον οἶδ' ὅτῳ λέγω,
<soph. phil. 939> ἀνακλαίομαι παροῦσι τοῖς εἰωθόσιν,
<soph. phil. 940> οἷ' ἔργ' ὁ παῖς μ' ἔδρασεν οὑξ ̓Αχιλλέως:
<soph. phil. 941> ὀμόσας ἀπάξειν οἴκαδ', ἐς Τροίαν μ' ἄγει:
<soph. phil. 942> προσθείς τε χεῖρα δεξιάν, τὰ τόξα μου
<soph. phil. 943> ἱερὰ λαβὼν τοῦ Ζηνὸς ̔Ηρακλέους ἔχει,
<soph. phil. 944> καὶ τοῖσιν ̓Αργείοισι φήνασθαι θέλει:
<soph. phil. 945> ὡς ἄνδρ' ἑλὼν ἰσχυρόν ἐκ βίας μ' ἄγει,
<soph. phil. 946> κοὐκ οἶδ' ἐναίρων νεκρὸν ἢ καπνοῦ σκιάν,
<soph. phil. 947> εἴδωλον ἄλλως: οὐ γὰρ ἂν σθένοντά γε
<soph. phil. 948> εἷλέν μ': ἐπεὶ οὐδ' ἂν ὧδ' ἔχοντ', εἰ μὴ δόλῳ.
<soph. phil. 949> νῦν δ' ἠπάτημαι δύσμορος. τί χρή με δρᾶν;
<soph. phil. 950> ἀλλ' ἀπόδος, ἀλλὰ νῦν ἔτ' ἐν σαυτῷ γενοῦ.
<soph. phil. 951> τί φής; σιωπᾷς; οὐδέν εἰμ' ὁ δύσμορος.
<soph. phil. 952> ὦ σχῆμα πέτρας δίπυλον, αὖθις αὖ πάλιν
<soph. phil. 953> εἴσειμι πρὸς σὲ ψιλός, οὐκ ἔχων τροφήν:
<soph. phil. 954> ἀλλ' αὐανοῦμαι τῷδ' ἐν αὐλίῳ μόνος,
<soph. phil. 955> οὐ πτηνὸν ὄρνιν οὐδὲ θῆρ' ὀρειβάτην
<soph. phil. 956> τόξοις ἐναίρων τοισίδ', ἀλλ' αὐτὸς τάλας
<soph. phil. 957> θανὼν παρέξω δαῖθ' ὑφ' ὧν ἐφερβόμην,
<soph. phil. 958> καί μ' οὓς ἐθήρων πρόσθε θηράσουσι νῦν:
<soph. phil. 959> φόνον φόνου δὲ ῥύσιον τίσω τάλας
<soph. phil. 960> πρὸς τοῦ δοκοῦντος οὐδὲν εἰδέναι κακόν.
<soph. phil. 961> ὄλοιο—μή πω, πρὶν μάθοιμ' εἰ καὶ πάλιν
<soph. phil. 962> γνώμην μετοίσεις: εἰ δὲ μή, θάνοις κακῶς.
<soph. phil. 963> τί δρῶμεν; ἐν σοὶ καὶ τὸ πλεῖν ἡμᾶς, ἄναξ,
<soph. phil. 964> ἤδη 'στὶ καὶ τοῖς τοῦδε προσχωρεῖν λόγοις.
<soph. phil. 965> ἐμοὶ μὲν οἶκτος δεινὸς ἐμπέπτωκέ τις
<soph. phil. 966> τοῦδ' ἀνδρὸς οὐ νῦν πρῶτον, ἀλλὰ καὶ πάλαι.
<soph. phil. 967> ἐλέησον, ὦ παῖ, πρὸς θεῶν, καὶ μὴ παρῇς
<soph. phil. 968> σαυτοῦ βροτοῖς ὄνειδος, ἐκκλέψας ἐμέ.
<soph. phil. 969> οἴμοι, τί δράσω; μή ποτ' ὤφελον λιπεῖν
<soph. phil. 970> τὴν Σκῦρον: οὕτω τοῖς παροῦσιν ἄχθομαι.
<soph. phil. 971> οὐκ εἶ κακὸς σύ, πρὸς κακῶν δ' ἀνδρῶν μαθὼν
<soph. phil. 972> ἔοικας ἥκειν αἰσχρά: νῦν δ' ἄλλοισι δοὺς
<soph. phil. 973> οἷς εἰκὸς ἔκπλει, τἀμά μοι μεθεὶς ὅπλα.   τί δρῶμεν, ἄνδρες;   ὦ κάκιστ' ἀνδρῶν, τί δρᾷς;
<soph. phil. 975> οὐκ εἶ μεθεὶς τὰ τόξα ταῦτ' ἐμοὶ πάλιν;
<soph. phil. 976> οἴμοι, τίς ἁνήρ; ἆρ' ̓Οδυσσέως κλύω;
<soph. phil. 977> ̓Οδυσσέως, σάφ' ἴσθ', ἐμοῦ γ', ὃν εἰσορᾷς.
<soph. phil. 978> οἴμοι: πέπραμαι κἀπόλωλ': ὅδ' ἦν ἄρα
<soph. phil. 979> ὁ ξυλλαβών με κἀπονοσφίσας ὅπλων.
<soph. phil. 980> ἐγώ, σάφ' ἴσθ', οὐκ ἄλλος: ὁμολογῶ τάδε.   ἀπόδος, ἄφες μοι, παῖ, τὰ τόξα.   τοῦτο μέν,
<soph. phil. 981> οὐδ' ἢν θέλῃ, δράσει ποτ': ἀλλὰ καὶ σὲ δεῖ
<soph. phil. 982> στείχειν ἅμ' αὐτοῖς, ἢ βίᾳ στελοῦσί σε.
<soph. phil. 983> ἔμ', ὦ κακῶν κάκιστε καὶ τολμήσατε, οἵδ' ἐκ βίας ἄξουσιν;   ἢν μὴ ἕρπῃς ἑκών.
<soph. phil. 984> ὦ Λημνία χθὼν καὶ τὸ παγκρατὲς σέλας
<soph. phil. 985> ̔Ηφαιστότευκτον, ταῦτα δῆτ' ἀνασχετά,
<soph. phil. 986> εἴ μ' οὗτος ἐκ τῶν σῶν ἀπάξεται βίᾳ;
<soph. phil. 987> Ζεύς ἐσθ', ἵν' εἰδῇς, Ζεύς, ὁ τῆσδε γῆς κρατῶν,
<soph. phil. 990> Ζεύς, ᾧ δέδοκται ταῦθ': ὑπηρετῶ δ' ἐγώ.
<soph. phil. 991> ὦ μῖσος, οἷα κἀξανευρίσκεις λέγειν:
<soph. phil. 992> θεοὺς προτείνων τοὺς θεοὺς ψευδεῖς τίθης.
<soph. phil. 993> οὔκ, ἀλλ' ἀληθεῖς: ἡ δ' ὁδὸς πορευτέα.   οὔ φημ'.   ἐγὼ δέ φημι. πειστέον τάδε.
<soph. phil. 995> οἴμοι τάλας. ἡμᾶς μὲν ὡς δούλους σαφῶς
<soph. phil. 996> πατὴρ ἄρ' ἐξέφυσεν οὐδ' ἐλευθέρους.
<soph. phil. 997> οὔκ, ἀλλ' ὁμοίους τοῖς ἀρίστοισιν, μεθ' ὧν
<soph. phil. 998> Τροίαν ς' ἑλεῖν δεῖ καὶ κατασκάψαι βίᾳ.
<soph. phil. 999> οὐδέποτέ γ': οὐδ' ἢν χρῇ με πᾶν παθεῖν κακόν,
<soph. phil. 1000> ἕως ἂν ᾖ μοι γῆς τόδ' αἰπεινὸν βάθρον.   τί δ' ἐργασείεις;   κρᾶτ' ἐμὸν τόδ' αὐτίκα
<soph. phil. 1001> πέτρᾳ πέτρας ἄνωθεν αἱμάξω πεσών.
<soph. phil. 1002> ξυλλάβετον αὐτόν: μὴ 'πὶ τῷδ' ἔστω τάδε.
<soph. phil. 1003> ὦ χεῖρες, οἷα πάσχετ' ἐν χρείᾳ φίλης
<soph. phil. 1005> νευρᾶς, ὑπ' ἀνδρὸς τοῦδε συνθηρώμεναι.
<soph. phil. 1006> ὦ μηδὲν ὑγιὲς μηδ' ἐλεύθερον φρονῶν,
<soph. phil. 1007> οἷ' αὖ μ' ὑπῆλθες, ὥς μ' ἐθηράσω, λαβὼν
<soph. phil. 1008> πρόβλημα σαυτοῦ παῖδα τόνδ' ἀγνῶτ' ἐμοί,
<soph. phil. 1009> ἀνάξιον μὲν σοῦ, κατάξιον δ' ἐμοῦ,
<soph. phil. 1010> ὃς οὐδὲν ᾔδει πλὴν τὸ προσταχθὲν ποεῖν,
<soph. phil. 1011> δῆλος δὲ καὶ νῦν ἐστιν ἀλγεινῶς φέρων
<soph. phil. 1012> οἷς τ' αὐτὸς ἐξήμαρτεν οἷς τ' ἐγὼ 'παθον.
<soph. phil. 1013> ἀλλ' ἡ κακὴ σὴ διὰ μυχῶν βλέπους' ἀεὶ
<soph. phil. 1014> ψυχή νιν ἀφυῆ τ' ὄντα κοὐ θέλονθ' ὅμως
<soph. phil. 1015> εὖ προυδίδαξεν ἐν κακοῖς εἶναι σοφόν.
<soph. phil. 1016> καὶ νῦν ἔμ', ὦ δύστηνε, συνδήσας νοεῖς
<soph. phil. 1017> ἄγειν ἀπ' ἀκτῆς τῆσδ', ἐν ᾗ με προυβάλου
<soph. phil. 1018> ἄφιλον ἔρημον ἄπολιν, ἐν ζῶσιν νεκρόν. φεῦ.
<soph. phil. 1019> ὄλοιο: καί σοι πολλάκις τόδ' ηὐξάμην.
<soph. phil. 1020> ἀλλ' οὐ γὰρ οὐδὲν θεοὶ νέμουσιν ἡδύ μοι,
<soph. phil. 1021> σὺ μὲν γέγηθας ζῶν, ἐγὼ δ' ἀλγύνομαι
<soph. phil. 1022> τοῦτ' αὔθ', ὅτι ζῶ σὺν κακοῖς πολλοῖς τάλας,
<soph. phil. 1023> γελώμενος πρὸς σοῦ τε καὶ τῶν ̓Ατρέως
<soph. phil. 1024> διπλῶν στρατηγῶν, οἷς σὺ ταῦθ' ὑπηρετεῖς.
<soph. phil. 1025> καίτοι σὺ μὲν κλοπῇ τε κἀνάγκῃ ζυγεὶς
<soph. phil. 1026> ἔπλεις ἅμ' αὐτοῖς, ἐμὲ δὲ τὸν πανάθλιον,
<soph. phil. 1027> ἑκόντα πλεύσανθ' ἑπτὰ ναυσὶ ναυβάτην,
<soph. phil. 1028> ἄτιμον ἔβαλον, ὡς σὺ φής, κεῖνοι δὲ σέ.
<soph. phil. 1029> καὶ νῦν τί μ' ἄγετε; τί μ' ἀπάγεσθε; τοῦ χάριν;
<soph. phil. 1030> ὃς οὐδέν εἰμι καὶ τέθνηχ' ὑμῖν πάλαι.
<soph. phil. 1031> πῶς, ὦ θεοῖς ἔχθιστε, νῦν οὐκ εἰμί σοι
<soph. phil. 1032> χωλός, δυσώδης; πῶς θεοῖς ἔξεσθ', ὁμοῦ
<soph. phil. 1033> πλεύσαντος αἴθειν ἱερά; πῶς σπένδειν ἔτι;
<soph. phil. 1034> αὕτη γὰρ ἦν σοι πρόφασις ἐκβαλεῖν ἐμέ.
<soph. phil. 1035> κακῶς ὄλοισθ': ὀλεῖσθε δ' ἠδικηκότες
<soph. phil. 1036> τὸν ἄνδρα τόνδε, θεοῖσιν εἰ δίκης μέλει.
<soph. phil. 1037> ἔξοιδα δ' ὡς μέλει γ': ἐπεὶ οὔποτ' ἂν στόλον
<soph. phil. 1038> ἐπλεύσατ' ἂν τόνδ' εἵνεκ' ἀνδρὸς ἀθλίου,
<soph. phil. 1039> εἰ μή τι κέντρον θεῖον ἦγ' ὑμᾶς ἐμοῦ.
<soph. phil. 1040> ἀλλ', ὦ πατρῴα γῆ θεοί τ' ἐπόψιοι,
<soph. phil. 1041> τίσασθε τίσασθ' ἀλλὰ τῷ χρόνῳ ποτὲ
<soph. phil. 1042> ξύμπαντας αὐτούς, εἴ τι κἄμ' οἰκτίρετε:
<soph. phil. 1043> ὡς ζῶ μὲν οἰκτρῶς, εἰ δ' ἴδοιμ' ὀλωλότας
<soph. phil. 1044> τούτους, δοκοῖμ' ἂν τῆς νόσου πεφευγέναι.
<soph. phil. 1045> βαρύς τε καὶ βαρεῖαν ὁ ξένος φάτιν
<soph. phil. 1046> τήνδ' εἶπ', ̓Οδυσσεῦ, κοὐχ ὑπείκουσαν κακοῖς.
<soph. phil. 1047> πόλλ' ἂν λέγειν ἔχοιμι πρὸς τὰ τοῦδ' ἔπη,
<soph. phil. 1048> εἴ μοι παρείκοι: νῦν δ' ἑνὸς κρατῶ λόγου.
<soph. phil. 1049> οὗ γὰρ τοιούτων δεῖ, τοιοῦτός εἰμ' ἐγώ:
<soph. phil. 1050> χὤπου δικαίων κἀγαθῶν ἀνδρῶν κρίσις,
<soph. phil. 1051> οὐκ ἂν λάβοις μου μᾶλλον οὐδέν' εὐσεβῆ.
<soph. phil. 1052> νικᾶν γε μέντοι πανταχοῦ χρῄζων ἔφυν,
<soph. phil. 1053> πλὴν εἰς σέ: νῦν δὲ σοί γ' ἑκὼν ἐκστήσομαι.
<soph. phil. 1054> ἄφετε γὰρ αὐτὸν μηδὲ προσψαύσητ' ἔτι:
<soph. phil. 1055> ἐᾶτε μίμνειν. οὐδὲ σοῦ προσχρῄζομεν,
<soph. phil. 1056> τά γ' ὅπλ' ἔχοντες ταῦτ', ἐπεὶ πάρεστι μὲν
<soph. phil. 1057> Τεῦκρος παρ' ἡμῖν, τήνδ' ἐπιστήμην ἔχων,
<soph. phil. 1058> ἐγώ θ', ὃς οἶμαι σοῦ κάκιον οὐδὲν ἂν
<soph. phil. 1059> τούτων κρατύνειν, μηδ' ἐπιθύνειν χερί.
<soph. phil. 1060> τί δῆτα σοῦ δεῖ; χαῖρε τὴν Λῆμνον πατῶν:
<soph. phil. 1061> ἡμεῖς δ' ἴωμεν, καὶ τάχ' ἂν τὸ σὸν γέρας
<soph. phil. 1062> τιμὴν ἐμοὶ νείμειεν, ἣν σὲ χρῆν ἔχειν.
<soph. phil. 1063> οἴμοι: τί δράσω δύσμορος; σὺ τοῖς ἐμοῖς
<soph. phil. 1064> ὅπλοισι κοσμηθεὶς ἐν ̓Αργείοις φανεῖ;
<soph. phil. 1065> μή μ' ἀντιφώνει μηδέν, ὡς στείχοντα δή.
<soph. phil. 1066> ὦ σπέρμ' ̓Αχιλλέως, οὐδὲ σοῦ φωνῆς ἔτι
<soph. phil. 1067> γενήσομαι προσφθεγκτός, ἀλλ' οὕτως ἄπει;
<soph. phil. 1068> χώρει σύ: μὴ πρόσλευσσε, γενναῖός περ ὤν,
<soph. phil. 1069> ἡμῶν ὅπως μὴ τὴν τύχην διαφθερεῖς.
<soph. phil. 1070> ἦ καὶ πρὸς ὑμῶν ὧδ' ἔρημος, ὦ ξένοι,
<soph. phil. 1071> λειφθήσομαι δὴ κοὐκ ἐποικτερεῖτέ με;
<soph. phil. 1072> ὅδ' ἐστὶν ἡμῶν ναυκράτωρ ὁ παῖς: ὅς' ἂν
<soph. phil. 1073> οὗτος λέγῃ σοι, ταῦτά σοι χἠμεῖς φαμέν.
<soph. phil. 1074> ἀκούσομαι μὲν ὡς ἔφυν οἴκτου πλέως
<soph. phil. 1075> πρὸς τοῦδ': ὅμως δὲ μείνατ', εἰ τούτῳ δοκεῖ,
<soph. phil. 1076> χρόνον τοσοῦτον, εἰς ὅσον τά τ' ἐκ νεὼς
<soph. phil. 1077> στείλωσι ναῦται καὶ θεοῖς εὐξώμεθα.
<soph. phil. 1078> χοὖτος τάχ' ἂν φρόνησιν ἐν τούτῳ λάβοι
<soph. phil. 1079> λῴω τιν' ἡμῖν. νὼ μὲν οὖν ὁρμώμεθον,
<soph. phil. 1080> ὑμεῖς δ', ὅταν καλῶμεν, ὁρμᾶσθαι ταχεῖς.
<soph. phil. 1081> ὦ κοίλας πέτρας γύαλον
<soph. phil. 1082> θερμὸν καὶ παγετῶδες, ὥς ς' οὐκ ἔμελλον ἄρ', ὦ τάλας,
<soph. phil. 1083> λείψειν οὐδέποτ', ἀλλά μοι καὶ θνῄσκοντι συνείσει.
<soph. phil. 1086> ὤμοι μοί μοι.
<soph. phil. 1087> ὦ πληρέστατον αὔλιον
<soph. phil. 1088> λύπας τᾶς ἀπ' ἐμοῦ τάλαν,
<soph. phil. 1089> τίπτ' αὖ μοι τὸ κατ' ἆμαρ
<soph. phil. 1090> ἔσται; τοῦ ποτε τεύξομαι
<soph. phil. 1091> σιτονόμου μέλεος πόθεν ἐλπίδος;
<soph. phil. 1092> πέλειαι δ' ἄνω
<soph. phil. 1093> πτωκάδες ὀξυτόνου διὰ πνεύματος
<soph. phil. 1094> ἐλῶσιν: οὐκέτ' ἴσχω.
<soph. phil. 1095> σύ τοι σύ τοι κατηξίωσας,
<soph. phil. 1096> ὦ βαρύποτμε, κοὐκ
<soph. phil. 1097> ἄλλοθεν ἔχει τύχᾳ τᾷδ' ἀπὸ μείζονος,
<soph. phil. 1098> εὖτέ γε παρὸν φρονῆσαι
<soph. phil. 1100> τοῦ λῴονος δαίμονος εἵλου τὸ κάκιον αἰνεῖν.
<soph. phil. 1101> ὦ τλάμων τλάμων ἄρ' ἐγὼ
<soph. phil. 1102> καὶ μόχθῳ λωβατός, ὃς ἤδη μετ' οὐδενὸς ὕστερον
<soph. phil. 1103> ἀνδρῶν εἰσοπίσω τάλας ναίων ἐνθάδ' ὀλοῦμαι,
<soph. phil. 1106> αἰαῖ αἰαῖ,
<soph. phil. 1107> οὐ φορβὰν ἔτι προσφέρων,
<soph. phil. 1108> οὐ πτανῶν ἀπ' ἐμῶν ὅπλων
<soph. phil. 1110> κραταιαῖς μετὰ χερσὶν
<soph. phil. 1111> ἴσχων: ἀλλά μοι ἄσκοπα
<soph. phil. 1112> κρυπτά τ' ἔπη δολερᾶς ὑπέδυ φρενός:
<soph. phil. 1113> ἰδοίμαν δέ νιν,
<soph. phil. 1114> τὸν τάδε μησάμενον, τὸν ἴσον χρόνον
<soph. phil. 1115> ἐμὰς λαχόντ' ἀνίας.
<soph. phil. 1116> πότμος, πότμος σε δαιμόνων τάδ',
<soph. phil. 1117> οὐδὲ σέ γε δόλος,
<soph. phil. 1118> ἔσχεν ὑπὸ χειρὸς ἀμᾶς. στυγερὰν ἔχε
<soph. phil. 1120> δύσποτμον ἀρὰν ἐπ' ἄλλοις.
<soph. phil. 1121> καὶ γὰρ ἐμοὶ τοῦτο μέλει, μὴ φιλότητ' ἀπώσῃ.
<soph. phil. 1122> οἴμοι μοι, καί που πολιᾶς
<soph. phil. 1123> πόντου θινὸς ἐφήμενος
<soph. phil. 1125> ἐγγελᾷ, χερὶ πάλλων
<soph. phil. 1126> τὰν ἐμὰν μελέου τροφάν,
<soph. phil. 1127> τὰν οὐδείς ποτ' ἐβάστασεν.
<soph. phil. 1128> ὦ τόξον φίλον, ὦ φίλων
<soph. phil. 1129> χειρῶν ἐκβεβιασμένον,
<soph. phil. 1130> ἦ που ἐλεινὸν ὁρᾷς, φρένας εἴ τινας
<soph. phil. 1131> ἔχεις, τὸν ̔Ηράκλειον
<soph. phil. 1132> ἄρθμιον ὧδέ σοι
<soph. phil. 1133> οὐκέτι χρησόμενον τὸ μεθύστερον,
<soph. phil. 1134> ἄλλου δ' ἐν μεταλλαγᾷ
<soph. phil. 1135> πολυμηχάνου ἀνδρὸς ἐρέσσει,
<soph. phil. 1136> ὁρῶν μὲν αἰσχρὰς ἀπάτας, στυγνὸν δὲ φῶτ' ἐχθοδοπόν,
<soph. phil. 1137> μυρί', ἀπ' αἰσχρῶν ἀνατέλλονθ', ὃς ἐφ' ἡμῖν κάκ' ἐμήσατ', ὦ Ζεῦ.
<soph. phil. 1140> ἀνδρός τοι τὰ μὲν ἔνδικ' αἰὲν εἰπεῖν,
<soph. phil. 1141> εἰπόντος δὲ μὴ φθονερὰν
<soph. phil. 1142> ἐξῶσαι γλώσσας ὀδύναν.
<soph. phil. 1143> κεῖνος δ' εἷς ἀπὸ πολλῶν
<soph. phil. 1144> ταχθεὶς τῶνδ' ἐφημοσύνᾳ
<soph. phil. 1145> κοινὰν ἤνυσεν ἐς φίλους ἀρωγάν.
<soph. phil. 1146> ὦ πταναὶ θῆραι χαροπῶν τ'
<soph. phil. 1147> ἔθνη θηρῶν, οὓς ὅδ' ἔχει
<soph. phil. 1148> χῶρος οὐρεσιβώτας,
<soph. phil. 1149> μηκέτ' ἀπ' αὐλίων φυγᾷ
<soph. phil. 1150> πηδᾶτ': οὐ γὰρ ἔχω χεροῖν
<soph. phil. 1151> τὰν πρόσθεν βελέων ἀλκάν,
<soph. phil. 1152> ὦ δύστανος ἐγὼ τανῦν,
<soph. phil. 1153> ἀλλ' ἀνέδην, ὁ δὲ χῶρος ἄρ' οὐκέτι
<soph. phil. 1154> φοβητὸς οὐκέθ' ὑμῖν,
<soph. phil. 1155> ἕρπετε: νῦν καλὸν
<soph. phil. 1156> ἀντίφονον κορέσαι στόμα πρὸς χάριν
<soph. phil. 1157> ἐμᾶς σαρκὸς αἰόλας:
<soph. phil. 1158> ἀπὸ γὰρ βίον αὐτίκα λείψω.
<soph. phil. 1160> πόθεν γὰρ ἔσται βιοτά; τίς ὧδ' ἐν αὔραις τρέφεται,
<soph. phil. 1161> μηκέτι μηδενὸς κρατύνων ὅσα πέμπει βιόδωρος αἶα;
<soph. phil. 1162> πρὸς θεῶν, εἴ τι σέβει ξένον, πέλασσον,
<soph. phil. 1163> εὐνοίᾳ πάσᾳ πελάταν:
<soph. phil. 1165> ἀλλὰ γνῶθ', εὖ γνῶθ' ἐπὶ σοὶ
<soph. phil. 1166> κῆρα τάνδ' ἀποφεύγειν.
<soph. phil. 1167> οἰκτρὰ γὰρ βόσκειν, ἀδαὴς δ'
<soph. phil. 1168> ἔχειν μυρίον ἄχθος, ὃ ξυνοικεῖ.
<soph. phil. 1170> πάλιν πάλιν παλαιὸν ἄλγημ' ὑπέμνασας, ὦ
<soph. phil. 1171> λῷστε τῶν πρὶν ἐντόπων.
<soph. phil. 1172> τί μ' ὤλεσας; τί μ' εἴργασαι;
<soph. phil. 1173> τί τοῦτ' ἔλεξας;
<soph. phil. 1174> εἰ σὺ τὰν ἐμοὶ στυγερὰν
<soph. phil. 1175> Τρῳάδα γᾶν μ' ἤλπισας ἄξειν.
<soph. phil. 1176> τόδε γὰρ νοῶ κράτιστον.
<soph. phil. 1177> ἀπό νύν με λείπετ' ἤδη.
<soph. phil. 1178> φίλα μοι, φίλα ταῦτα παρήγγειλας ἑκόντι τε πράσσειν.
<soph. phil. 1179> ἴωμεν ἴωμεν
<soph. phil. 1180> ναὸς ἵν' ἡμῖν τέτακται.   μή, πρὸς ἀραίου Διός, ἔλθῃς, ἱκετεύω.  μετρίαζ'.
<soph. phil. 1181> ὦ ξένοι, μείνατε, πρὸς θεῶν.  τί θροεῖς;
<soph. phil. 1182> αἰαῖ αἰαῖ, δαίμων δαίμων:
<soph. phil. 1183> ἀπόλωλ' ὁ τάλας:
<soph. phil. 1184> ὦ ποὺς πούς, τί ς' ἔτ' ἐν βίῳ
<soph. phil. 1185> τεύξω τῷ μετόπιν τάλας;
<soph. phil. 1190> ὦ ξένοι, ἔλθετ' ἐπήλυδες αὖθις.
<soph. phil. 1191> τί ῥέξοντες ἀλλοκότῳ
<soph. phil. 1192> γνώμᾳ τῶν πάρος, ὧν προύφαινες;
<soph. phil. 1193> οὔτοι νεμεσητόν,
<soph. phil. 1194> ἀλύοντα χειμερίῳ
<soph. phil. 1195> λύπᾳ καὶ παρὰ νοῦν θροεῖν.
<soph. phil. 1196> βᾶθί νυν, ὦ τάλαν, ὥς σε κελεύομεν.
<soph. phil. 1197> οὐδέποτ' οὐδέποτ', ἴσθι τόδ' ἔμπεδον,
<soph. phil. 1198> οὐδ' εἰ πυρφόρος ἀστεροπητὴς
<soph. phil. 1199> βροντᾶς αὐγαῖς μ' εἶσι φλογίζων.
<soph. phil. 1200> ἐρρέτω ̓́Ιλιον οἵ θ' ὑπ' ἐκείνῳ
<soph. phil. 1201> πάντες ὅσοι τόδ' ἔτλασαν ἐμοῦ ποδὸς ἄρθρον ἀπῶσαι.
<soph. phil. 1202> ἀλλ', ὦ ξένοι, ἕν γέ μοι εὖχος ὀρέξατε.  ποῖον ἐρεῖς τόδ' ἔπος;  ξίφος, εἴ ποθεν,
<soph. phil. 1205> ἢ γένυν ἢ βελέων τι προπέμψατε.
<soph. phil. 1206> ὡς τίνα δὴ ῥέξῃς παλάμαν ποτέ;
<soph. phil. 1207> χρῶτ' ἀπὸ πάντα καὶ ἄρθρα τέμω χερί:
<soph. phil. 1208> φονᾷ φονᾷ νόος ἤδη.  τί ποτε;  πατέρα ματεύων.  ποῖ γᾶς;  ἐς ̔́Αιδου:
<soph. phil. 1209> οὐ γάρ ἐστ' ἐν φάει γ' ἔτι.
<soph. phil. 1210> ὦ πόλις, ὦ πατρία,
<soph. phil. 1211> πῶς ἂν εἰσίδοιμ' ἄθλιός ς' ἀνήρ,
<soph. phil. 1215> ὅς γε σὰν λιπὼν ἱερὰν
<soph. phil. 1216> λιβάδ' ἐχθροῖς ἔβαν Δαναοῖς
<soph. phil. 1217> ἀρωγός: ἔτ' οὐδέν εἰμι.
<soph. phil. 1218> ἐγὼ μὲν ἤδη καὶ πάλαι νεὼς ὁμοῦ
<soph. phil. 1219> στείχων ἂν ἦ σοι τῆς ἐμῆς, εἰ μὴ πέλας
<soph. phil. 1220> ̓Οδυσσέα στείχοντα τόν τ' ̓Αχιλλέως
<soph. phil. 1220> γόνον πρὸς ἡμᾶς δεῦρ' ἰόντ' ἐλεύσσομεν.
<soph. phil. 1221> οὐκ ἂν φράσειας ἥντιν' αὖ παλίντροπος
<soph. phil. 1222> κέλευθον ἕρπεις ὧδε σὺν σπουδῇ ταχύς;
<soph. phil. 1223> λύσων ὅς' ἐξήμαρτον ἐν τῷ πρὶν χρόνῳ.
<soph. phil. 1224> δεινόν γε φωνεῖς: ἡ δ' ἁμαρτία τίς ἦν;
<soph. phil. 1225> ἣν σοὶ πιθόμενος τῷ τε σύμπαντι στρατῷ
<soph. phil. 1226> ἔπραξας ἔργον ποῖον ὧν οὔ σοι πρέπον;
<soph. phil. 1227> ἀπάταισιν αἰσχραῖς ἄνδρα καὶ δόλοις ἑλών.
<soph. phil. 1228> τὸν ποῖον; ὤμοι: μῶν τι βουλεύει νέον;
<soph. phil. 1230> νέον μὲν οὐδέν, τῷ δὲ Ποίαντος τόκῳ,
<soph. phil. 1231> τί χρῆμα δράσεις; ὥς μ' ὑπῆλθέ τις φόβος.
<soph. phil. 1232> παρ' οὗπερ ἔλαβον τάδε τὰ τόξ', αὖθις πάλιν
<soph. phil. 1233> ὦ Ζεῦ, τί λέξεις; οὔ τί που δοῦναι νοεῖς;
<soph. phil. 1234> αἰσχρῶς γὰρ αὐτὰ κοὐ δίκῃ λαβὼν ἔχω.
<soph. phil. 1235> πρὸς θεῶν, πότερα δὴ κερτομῶν λέγεις τάδε;
<soph. phil. 1236> εἰ κερτόμησίς ἐστι τἀληθῆ λέγειν.
<soph. phil. 1237> τί φής, ̓Αχιλλέως παῖ; τίν' εἴρηκας λόγον;
<soph. phil. 1238> δὶς ταὐτὰ βούλει καὶ τρὶς ἀναπολεῖν μ' ἔπη;
<soph. phil. 1239> ἀρχὴν κλύειν ἂν οὐδ' ἅπαξ ἐβουλόμην.
<soph. phil. 1240> εὖ νῦν ἐπίστω πάντ' ἀκηκοὼς λόγον.
<soph. phil. 1241> ἔστιν τις, ἔστιν ὅς σε κωλύσει τὸ δρᾶν.
<soph. phil. 1242> τί φής; τίς ἔσται μ' οὑπικωλύσων τάδε;
<soph. phil. 1243> ξύμπας ̓Αχαιῶν λαός, ἐν δὲ τοῖς ἐγώ.
<soph. phil. 1244> σοφὸς πεφυκὼς οὐδὲν ἐξαυδᾷς σοφόν.
<soph. phil. 1245> σὺ δ' οὔτε φωνεῖς οὔτε δρασείεις σοφά.
<soph. phil. 1246> ἀλλ' εἰ δίκαια, τῶν σοφῶν κρείσσω τάδε.
<soph. phil. 1247> καὶ πῶς δίκαιον, ἅ γ' ἔλαβες βουλαῖς ἐμαῖς, πάλιν μεθεῖναι ταῦτα;   τὴν ἁμαρτίαν
<soph. phil. 1248> αἰσχρὰν ἁμαρτὼν ἀναλαβεῖν πειράσομαι.
<soph. phil. 1250> στρατὸν δ' ̓Αχαιῶν οὐ φοβεῖ, πράσσων τάδε;
<soph. phil. 1251> ξὺν τῷ δικαίῳ τὸν σὸν οὐ ταρβῶ φόβον.
<soph. phil. 1252> ξὺν τῷ δικαίῳ χεὶρ ἐμή ς' ἀναγκάσει.
<soph. phil. 1253> ἀλλ' οὐδέ τοι σῇ χειρὶ πείθομαι τὸ δρᾶν.
<soph. phil. 1254> οὔ τἄρα Τρωσίν, ἀλλὰ σοὶ μαχούμεθα.   ἴτω τὸ μέλλον.   χεῖρα δεξιὰν ὁρᾷς κώπης ἐπιψαύουσαν;   ἀλλὰ κἀμέ τοι
<soph. phil. 1255> ταὐτὸν τόδ' ὄψει δρῶντα κοὐ μέλλοντ' ἔτι.
<soph. phil. 1256> καίτοι ς' ἐάσω: τῷ δὲ σύμπαντι στρατῷ
<soph. phil. 1257> λέξω τάδ' ἐλθών, ὅς σε τιμωρήσεται.
<soph. phil. 1260> ἐσωφρόνησας: κἂν τὰ λοίφ' οὕτω φρονῇς,
<soph. phil. 1261> ἴσως ἂν ἐκτὸς κλαυμάτων ἔχοις πόδα.
<soph. phil. 1262> σὺ δ', ὦ Ποίαντος παῖ, Φιλοκτήτην λέγω,
<soph. phil. 1263> ἔξελθ', ἀμείψας τάσδε πετρήρεις στέγας.
<soph. phil. 1264> τίς αὖ παρ' ἄντροις θόρυβος ἵσταται βοῆς;
<soph. phil. 1265> τί μ' ἐκκαλεῖσθε; τοῦ κεχρημένοι, ξένοι;
<soph. phil. 1266> ὤμοι: κακὸν τὸ χρῆμα. μῶν τί μοι νέα
<soph. phil. 1267> πάρεστε πρὸς κακοῖσι πέμποντες κακά;
<soph. phil. 1268> θάρσει: λόγους δ' ἄκουσον οὓς ἥκω φέρων.
<soph. phil. 1269> δέδοικ' ἔγωγε: καὶ τὰ πρὶν γὰρ ἐκ λόγων
<soph. phil. 1270> καλῶν κακῶς ἔπραξα, σοῖς πεισθεὶς λόγοις.
<soph. phil. 1271> οὔκουν ἔνεστι καὶ μεταγνῶναι πάλιν;
<soph. phil. 1272> τοιοῦτος ἦσθα τοῖς λόγοισι χὤτε μου
<soph. phil. 1273> τὰ τόξ' ἔκλεπτες, πιστός, ἀτηρὸς λάθρᾳ.
<soph. phil. 1274> ἀλλ' οὔ τι μὴν νῦν: βούλομαι δέ σου κλύειν,
<soph. phil. 1275> πότερα δέδοκταί σοι μένοντι καρτερεῖν ἢ πλεῖν μεθ' ἡμῶν;   παῦε, μὴ λέξῃς πέρα:
<soph. phil. 1276> μάτην γὰρ ἃν εἴπῃς γε πάντ' εἰρήσεται.   οὕτω δέδοκται;   καὶ πέρα γ' ἴσθ' ἢ λέγω.
<soph. phil. 1277> ἀλλ' ἤθελον μὲν ἄν σε πεισθῆναι λόγοις
<soph. phil. 1278> ἐμοῖσιν: εἰ δὲ μή τι πρὸς καιρὸν λέγων κυρῶ, πέπαυμαι.   πάντα γὰρ φράσεις μάτην.
<soph. phil. 1279> οὐ γάρ ποτ' εὔνουν τὴν ἐμὴν κτήσει φρένα,
<soph. phil. 1280> ὅστις γ' ἐμοῦ δόλοισι τὸν βίον λαβὼν
<soph. phil. 1281> ἀπεστέρηκας, κᾆτα νουθετεῖς ἐμὲ
<soph. phil. 1282> ἐλθών, ἀρίστου πατρὸς αἴσχιστος γεγώς.
<soph. phil. 1285> ὄλοισθ', ̓Ατρεῖδαι μὲν μάλιστ', ἔπειτα δὲ ὁ Λαρτίου παῖς καὶ σύ.   μὴ 'πεύξῃ πέρα:
<soph. phil. 1286> δέχου δὲ χειρὸς ἐξ ἐμῆς βέλη τάδε.
<soph. phil. 1287> πῶς εἶπας; ἆρα δεύτερον δολούμεθα;
<soph. phil. 1288> ἀπώμος' ἁγνὸν Ζηνὸς ὑψίστου σέβας.
<soph. phil. 1290> ὦ φίλτατ' εἰπών, εἰ λέγεις ἐτήτυμα.
<soph. phil. 1291> τοὔργον παρέσται φανερόν: ἀλλὰ δεξιὰν
<soph. phil. 1292> πρότεινε χεῖρα, καὶ κράτει τῶν σῶν ὅπλων.
<soph. phil. 1293> ἐγὼ δ' ἀπαυδῶ γ', ᾧ θεοὶ ξυνίστορες,
<soph. phil. 1294> ὑπέρ τ' ̓Ατρειδῶν τοῦ τε σύμπαντος στρατοῦ.
<soph. phil. 1295> τέκνον, τίνος φώνημα, μῶν ̓Οδυσσέως, ἐπῃσθόμην;   σάφ' ἴσθι: καὶ πέλας γ' ὁρᾷς,
<soph. phil. 1296> ὅς ς' ἐς τὰ Τροίας πεδί' ἀποστελῶ βίᾳ,
<soph. phil. 1297> ἐάν τ' ̓Αχιλλέως παῖς ἐάν τε μὴ θέλῃ:
<soph. phil. 1300> ἀλλ' οὔ τι χαίρων, ἢν τόδ' ὀρθωθῇ βέλος.
<soph. phil. 1301> ἆ, μηδαμῶς, μή, πρὸς θεῶν, μεθῇς βέλος.
<soph. phil. 1302> μέθες με, πρὸς θεῶν, χεῖρα, φίλτατον τέκνον.   οὐκ ἂν μεθείην.   φεῦ: τί μ' ἄνδρα πολέμιον
<soph. phil. 1303> ἐχθρόν τ' ἀφείλου μὴ κτανεῖν τόξοις ἐμοῖς;
<soph. phil. 1305> ἀλλ' οὔτ' ἐμοὶ τοῦτ' ἐστὶν οὔτε σοὶ καλόν.
<soph. phil. 1306> ἀλλ' οὖν τοσοῦτόν γ' ἴσθι, τοὺς πρώτους στρατοῦ,
<soph. phil. 1307> τοὺς τῶν ̓Αχαιῶν ψευδοκήρυκας, κακοὺς
<soph. phil. 1308> ὄντας πρὸς αἰχμήν, ἐν δὲ τοῖς λόγοις θρασεῖς.
<soph. phil. 1309> εἶεν: τὰ μὲν δὴ τόξ' ἔχεις, κοὐκ ἔσθ' ὅτου
<soph. phil. 1310> ὀργὴν ἔχοις ἂν οὐδὲ μέμψιν εἰς ἐμέ.
<soph. phil. 1310> ξύμφημι: τὴν φύσιν δ' ἔδειξας, ὦ τέκνον,
<soph. phil. 1311> ἐξ ἧς ἔβλαστες, οὐχὶ Σισύφου πατρός,
<soph. phil. 1312> ἀλλ' ἐξ ̓Αχιλλέως, ὃς μετὰ ζώντων ὅτ' ἦν
<soph. phil. 1313> ἤκου' ἄριστα, νῦν δὲ τῶν τεθνηκότων.
<soph. phil. 1314> ἥσθην πατέρα τὸν ἀμὸν εὐλογοῦντά σε
<soph. phil. 1315> αὐτόν τ' ἔμ': ὧν δέ σου τυχεῖν ἐφίεμαι,
<soph. phil. 1316> ἄκουσον. ἀνθρώποισι τὰς μὲν ἐκ θεῶν
<soph. phil. 1317> τύχας δοθείσας ἔστ' ἀναγκαῖον φέρειν:
<soph. phil. 1318> ὅσοι δ' ἑκουσίοισιν ἔγκεινται βλάβαις,
<soph. phil. 1319> ὥσπερ σύ, τούτοις οὔτε συγγνώμην ἔχειν
<soph. phil. 1320> δίκαιόν ἐστιν οὔτ' ἐποικτίρειν τινά.
<soph. phil. 1321> σὺ δ' ἠγρίωσαι, κοὔτε σύμβουλον δέχει,
<soph. phil. 1322> ἐάν τε νουθετῇ τις εὐνοίᾳ λέγων,
<soph. phil. 1323> στυγεῖς, πολέμιον δυσμενῆ θ' ἡγούμενος.
<soph. phil. 1324> ὅμως δὲ λέξω: Ζῆνα δ' ὅρκιον καλῶ:
<soph. phil. 1325> καὶ ταῦτ' ἐπίστω καὶ γράφου φρενῶν ἔσω.
<soph. phil. 1326> σὺ γὰρ νοσεῖς τόδ' ἄλγος ἐκ θείας τύχης,
<soph. phil. 1327> Χρύσης πελασθεὶς φύλακος, ὃς τὸν ἀκαλυφῆ
<soph. phil. 1328> σηκὸν φυλάσσει κρύφιος οἰκουρῶν ὄφις:
<soph. phil. 1329> καὶ παῦλαν ἴσθι τῆσδε μή ποτ' ἂν τυχεῖν
<soph. phil. 1330> νόσου βαρείας, ἕως ἂν αὑτὸς ἥλιος
<soph. phil. 1331> ταύτῃ μὲν αἴρῃ, τῇδε δ' αὖ δύνῃ πάλιν,
<soph. phil. 1332> πρὶν ἂν τὰ Τροίας πεδί' ἑκὼν αὐτὸς μόλῃς,
<soph. phil. 1333> καὶ τοῖν παρ' ἡμῖν ἐντυχὼν ̓Ασκληπίδαιν
<soph. phil. 1334> νόσου μαλαχθῇς τῆσδε, καὶ τὰ πέργαμα
<soph. phil. 1335> ξὺν τοῖσδε τόξοις ξύν τ' ἐμοὶ πέρσας φανῇς.
<soph. phil. 1336> ὡς δ' οἶδα ταῦτα τῇδ' ἔχοντ' ἐγὼ φράσω.
<soph. phil. 1337> ἀνὴρ γὰρ ἡμῖν ἐστιν ἐκ Τροίας ἁλούς,
<soph. phil. 1338> ̔́Ελενος ἀριστόμαντις, ὃς λέγει σαφῶς
<soph. phil. 1339> ὡς δεῖ γενέσθαι ταῦτα: καὶ πρὸς τοῖσδ' ἔτι
<soph. phil. 1340> ὡς ἔστ' ἀνάγκη τοῦ παρεστῶτος θέρους
<soph. phil. 1341> Τροίαν ἁλῶναι πᾶσαν: ἢ δίδως' ἑκὼν
<soph. phil. 1342> κτείνειν ἑαυτόν, ἢν τάδε ψευσθῇ λέγων.
<soph. phil. 1343> ταῦτ' οὖν ἐπεὶ κάτοισθα, συγχώρει θέλων.
<soph. phil. 1344> καλὴ γὰρ ἡ 'πίκτησις, ̔Ελλήνων ἕνα
<soph. phil. 1345> κριθέντ' ἄριστον τοῦτο μὲν παιωνίας
<soph. phil. 1346> ἐς χεῖρας ἐλθεῖν, εἶτα τὴν πολύστονον
<soph. phil. 1347> Τροίαν ἑλόντα κλέος ὑπέρτατον λαβεῖν.
<soph. phil. 1348> ὦ στυγνὸς αἰών, τί με, τί δῆτ' ἔχεις ἄνω
<soph. phil. 1349> βλέποντα κοὐκ ἀφῆκας εἰς ̔́Αιδου μολεῖν;
<soph. phil. 1350> οἴμοι, τί δράσω; πῶς ἀπιστήσω λόγοις
<soph. phil. 1351> τοῖς τοῦδ', ὃς εὔνους ὢν ἐμοὶ παρῄνεσεν;
<soph. phil. 1352> ἀλλ' εἰκάθω δῆτ'; εἶτα πῶς ὁ δύσμορος
<soph. phil. 1353> εἰς φῶς τάδ' ἔρξας εἶμι; τῷ προσήγορος;
<soph. phil. 1354> πῶς, ὦ τὰ πάντ' ἰδόντες ἀμφ' ἐμοὶ κύκλοι,
<soph. phil. 1355> ταῦτ' ἐξανασχήσεσθε, τοῖσιν ̓Ατρέως
<soph. phil. 1356> ἐμὲ ξυνόντα παισίν, οἵ μ' ἀπώλεσαν;
<soph. phil. 1357> πῶς τῷ πανώλει παιδὶ τῷ Λαερτίου;
<soph. phil. 1358> οὐ γάρ με τἄλγος τῶν παρελθόντων δάκνει,
<soph. phil. 1359> ἀλλ' οἷα χρὴ παθεῖν με πρὸς τούτων ἔτι
<soph. phil. 1360> δοκῶ προλεύσσειν: οἷς γὰρ ἡ γνώμη κακῶν
<soph. phil. 1360> μήτηρ γένηται, τἄλλα παιδεύει κακούς.
<soph. phil. 1361> καὶ σοῦ δ' ἔγωγε θαυμάσας ἔχω τόδε.
<soph. phil. 1362> χρῆν γάρ σε μήτ' αὐτόν ποτ' ἐς Τροίαν μολεῖν
<soph. phil. 1363> ἡμᾶς τ' ἀπείργειν, οἵ γέ σου καθύβρισαν,
<soph. phil. 1364> πατρὸς γέρας συλῶντες, εἶτα τοῖσδε σὺ
<soph. phil. 1365> εἶ ξυμμαχήσων, κἄμ' ἀναγκάζεις τόδε;
<soph. phil. 1366> μὴ δῆτα, τέκνον: ἀλλ' ἅ μοι ξυνώμοσας,
<soph. phil. 1367> πέμψον πρὸς οἴκους: καὐτὸς ἐν Σκύρῳ μένων
<soph. phil. 1368> ἔα κακῶς αὐτοὺς ἀπόλλυσθαι κακούς.
<soph. phil. 1370> χοὔτω διπλῆν μὲν ἐξ ἐμοῦ κτήσει χάριν,
<soph. phil. 1371> διπλῆν δὲ πατρός, κοὐ κακοὺς ἐπωφελῶν
<soph. phil. 1372> δόξεις ὁμοῖος τοῖς κακοῖς πεφυκέναι.
<soph. phil. 1373> λέγεις μὲν εἰκότ', ἀλλ' ὅμως σε βούλομαι
<soph. phil. 1374> θεοῖς τε πιστεύσαντα τοῖς τ' ἐμοῖς λόγοις
<soph. phil. 1375> φίλου μετ' ἀνδρὸς τοῦδε τῆσδ' ἐκπλεῖν χθονός.
<soph. phil. 1376> ἦ πρὸς τὰ Τροίας πεδία καὶ τὸν ̓Ατρέως
<soph. phil. 1377> ἔχθιστον υἱὸν τῷδε δυστήνῳ ποδί;
<soph. phil. 1378> πρὸς τοὺς μὲν οὖν σε τήνδε τ' ἔμπυον βάσιν
<soph. phil. 1379> παύσοντας ἄλγους κἀποσώσοντας νόσου.
<soph. phil. 1380> ὦ δεινὸν αἶνον αἰνέσας, τί φής ποτε;
<soph. phil. 1381> ἃ σοί τε κἀμοὶ λῷσθ' ὁρῶ τελούμενα.
<soph. phil. 1382> καὶ ταῦτα λέξας οὐ καταισχύνει θεούς;
<soph. phil. 1383> πῶς γάρ τις αἰσχύνοιτ' ἂν ὠφελῶν φίλους:
<soph. phil. 1384> λέγεις δ' ̓Ατρείδαις ὄφελος ἢ 'π' ἐμοὶ τόδε;
<soph. phil. 1385> σοί που, φίλος γ' ὤν, χὠ λόγος τοιόσδε μου.
<soph. phil. 1386> πῶς, ὅς γε τοῖς ἐχθροῖσί μ' ἐκδοῦναι θέλεις;
<soph. phil. 1387> ὦ τᾶν, διδάσκου μὴ θρασύνεσθαι κακοῖς.
<soph. phil. 1388> ὀλεῖς με, γιγνώσκω σε, τοῖσδε τοῖς λόγοις.
<soph. phil. 1389> οὔκουν ἔγωγε: φημὶ δ' οὔ σε μανθάνειν.
<soph. phil. 1390> ἐγὼ οὐκ ̓Ατρείδας ἐκβαλόντας οἶδά με;
<soph. phil. 1391> ἀλλ' ἐκβαλόντες εἰ πάλιν σώσους' ὅρα.
<soph. phil. 1392> οὐδέποθ' ἑκόντα γ' ὥστε τὴν Τροίαν ἰδεῖν.
<soph. phil. 1393> τί δῆτ' ἂν ἡμεῖς δρῷμεν, εἰ σέ γ' ἐν λόγοις
<soph. phil. 1394> πείσειν δυνησόμεσθα μηδὲν ὧν λέγω;
<soph. phil. 1395> ὡς ῥᾷστ' ἐμοὶ μὲν τῶν λόγων λῆξαι, σὲ δὲ
<soph. phil. 1396> ζῆν, ὥσπερ ἤδη ζῇς, ἄνευ σωτηρίας.
<soph. phil. 1397> ἔα με πάσχειν ταῦθ' ἅπερ παθεῖν με δεῖ:
<soph. phil. 1398> ἃ δ' ᾔνεσάς μοι δεξιᾶς ἐμῆς θιγών,
<soph. phil. 1399> πέμπειν πρὸς οἴκους, ταῦτά μοι πρᾶξον, τέκνον,
<soph. phil. 1400> καὶ μὴ βράδυνε μηδ' ἐπιμνησθῇς ἔτι
<soph. phil. 1401> Τροίας: ἅλις γάρ μοι τεθρήνηται γόοις.    εἰ δοκεῖ, στείχωμεν.  ὦ γενναῖον εἰρηκὼς ἔπος.  ἀντέρειδε νῦν βάσιν σήν.  εἰς ὅσον γ' ἐγὼ σθένω.  αἰτίαν δὲ πῶς ̓Αχαιῶν φεύξομαι;  μὴ φροντίσῃς.  τί γάρ, ἐὰν πορθῶσι χώραν τὴν ἐμήν;  ἐγὼ παρὼν  τίνα προσωφέλησιν ἔρξεις;  βέλεσι τοῖς ̔Ηρακλέους  πῶς λέγεις;  εἴρξω πελάζειν.  στεῖχε προσκύσας χθόνα.
<soph. phil. 1402> μήπω γε, πρὶν ἂν τῶν ἡμετέρων
<soph. phil. 1403> ἀίῃς μύθων, παῖ Ποίαντος:
<soph. phil. 1410> φάσκειν δ' αὐδὴν τὴν ̔Ηρακλέους
<soph. phil. 1411> ἀκοῇ τε κλύειν λεύσσειν τ' ὄψιν.
<soph. phil. 1412> τὴν σὴν δ' ἥκω χάριν οὐρανίας
<soph. phil. 1413> ἕδρας προλιπών,
<soph. phil. 1415> τὰ Διός τε φράσων βουλεύματά σοι
<soph. phil. 1416> κατερητύσων θ' ὁδὸν ἣν στέλλει:
<soph. phil. 1417> σὺ δ' ἐμῶν μύθων ἐπάκουσον.
<soph. phil. 1418> καὶ πρῶτα μέν σοι τὰς ἐμὰς λέξω τύχας,
<soph. phil. 1419> ὅσους πονήσας καὶ διεξελθὼν πόνους
<soph. phil. 1420> ἀθάνατον ἀρετὴν ἔσχον, ὡς πάρεσθ' ὁρᾶν.
<soph. phil. 1421> καὶ σοί, σάφ' ἴσθι, τοῦτ' ὀφείλεται παθεῖν,
<soph. phil. 1422> ἐκ τῶν πόνων τῶνδ' εὐκλεᾶ θέσθαι βίον.
<soph. phil. 1423> ἐλθὼν δὲ σὺν τῷδ' ἀνδρὶ πρὸς τὸ Τρωικὸν
<soph. phil. 1424> πόλισμα, πρῶτον μὲν νόσου παύσει λυγρᾶς,
<soph. phil. 1425> ἀρετῇ τε πρῶτος ἐκκριθεὶς στρατεύματος,
<soph. phil. 1426> Πάριν μέν, ὃς τῶνδ' αἴτιος κακῶν ἔφυ,
<soph. phil. 1427> τόξοισι τοῖς ἐμοῖσι νοσφιεῖς βίου,
<soph. phil. 1428> πέρσεις τε Τροίαν, σκῦλά τ' εἰς μέλαθρα σὰ
<soph. phil. 1429> πέμψεις, ἀριστεῖ' ἐκλαβὼν στρατεύματος,
<soph. phil. 1430> Ποίαντι πατρὶ πρὸς πάτρας Οἴτης πλάκα.
<soph. phil. 1431> ἃ δ' ἂν λάβῃς σὺ σκῦλα τοῦδε τοῦ στρατοῦ,
<soph. phil. 1432> τόξων ἐμῶν μνημεῖα πρὸς πυρὰν ἐμὴν
<soph. phil. 1433> κόμιζε. καὶ σοὶ ταῦτ', ̓Αχιλλέως τέκνον,
<soph. phil. 1434> παρῄνες': οὔτε γὰρ σὺ τοῦδ' ἄτερ σθένεις
<soph. phil. 1435> ἑλεῖν τὸ Τροίας πεδίον οὔθ' οὗτος σέθεν.
<soph. phil. 1436> ἀλλ' ὡς λέοντε συννόμω φυλάσσετον
<soph. phil. 1437> οὗτος σὲ καὶ σὺ τόνδ': ἐγὼ δ' ̓Ασκληπιὸν
<soph. phil. 1438> παυστῆρα πέμψω σῆς νόσου πρὸς ̓́Ιλιον.
<soph. phil. 1439> τὸ δεύτερον γὰρ τοῖς ἐμοῖς αὐτὴν χρεὼν
<soph. phil. 1440> τόξοις ἁλῶναι. τοῦτο δ' ἐννοεῖθ', ὅταν
<soph. phil. 1441> πορθῆτε γαῖαν, εὐσεβεῖν τὰ πρὸς θεούς:
<soph. phil. 1442> ὡς τἄλλα πάντα δεύτερ' ἡγεῖται πατὴρ
<soph. phil. 1443> Ζεύς: οὐ γὰρ εὐσέβεια συνθνῄσκει βροτοῖς:
<soph. phil. 1444> κἂν ζῶσι κἂν θάνωσιν, οὐκ ἀπόλλυται.
<soph. phil. 1445> ὦ φθέγμα ποθεινὸν ἐμοὶ πέμψας
<soph. phil. 1446> χρόνιός τε φανείς,
<soph. phil. 1447> οὐκ ἀπιθήσω τοῖς σοῖς μύθοις.
<soph. phil. 1448> κἀγὼ γνώμην ταύτῃ τίθεμαι.
<soph. phil. 1449> μή νυν χρόνιοι μέλλετε πράσσειν:
<soph. phil. 1450> καιρὸς καὶ πλοῦς
<soph. phil. 1451> ὅδ' ἐπείγει γὰρ κατὰ πρύμνην.
<soph. phil. 1452> φέρε νυν στείχων χώραν καλέσω.
<soph. phil. 1453> χαῖρ', ὦ μέλαθρον ξύμφρουρον ἐμοί,
<soph. phil. 1454> νύμφαι τ' ἔνυδροι λειμωνιάδες,
<soph. phil. 1455> καὶ κτύπος ἄρσην πόντου προβολῆς,
<soph. phil. 1456> οὗ πολλάκι δὴ τοὐμὸν ἐτέγχθη
<soph. phil. 1457> κρᾶτ' ἐνδόμυχον πληγαῖσι νότου,
<soph. phil. 1458> πολλὰ δὲ φωνῆς τῆς ἡμετέρας
<soph. phil. 1459> ̔Ερμαῖον ὄρος παρέπεμψεν ἐμοὶ
<soph. phil. 1460> στόνον ἀντίτυπον χειμαζομένῳ.
<soph. phil. 1461> νῦν δ', ὦ κρῆναι Λύκιόν τε ποτόν,
<soph. phil. 1462> λείπομεν ὑμᾶς, λείπομεν ἤδη
<soph. phil. 1463> δόξης οὔ ποτε τῆσδ' ἐπιβάντες.
<soph. phil. 1464> χαῖρ', ὦ Λήμνου πέδον ἀμφίαλον,
<soph. phil. 1465> καί μ' εὐπλοίᾳ πέμψον ἀμέμπτως,
<soph. phil. 1466> ἔνθ' ἡ μεγάλη Μοῖρα κομίζει
<soph. phil. 1467> γνώμη τε φίλων χὠ πανδαμάτωρ
<soph. phil. 1468> δαίμων, ὃς ταῦτ' ἐπέκρανεν.
<soph. phil. 1469> χωρῶμεν δὴ πάντες ἀολλεῖς,
<soph. phil. 1470> νύμφαις ἁλίαισιν ἐπευξάμενοι
<soph. phil. 1471> νόστου σωτῆρας ἱκέσθαι.
