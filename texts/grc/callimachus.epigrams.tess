<call. epigrams. 1.1> ξεῖνος ̓Αταρνείτης τις ἀνήρετο Πιττακὸν οὕτω
<call. epigrams. 1.2> τὸν Μυτιληναῖον, παῖδα τὸν ̔Υρράδιον:
<call. epigrams. 1.3> 'ἄττα γέρον, δοιός με καλεῖ γάμος: ἡ μία μὲν δή
<call. epigrams. 1.4> νύμφη καὶ πλούτωι καὶ γενεῆι κατ' ἐμέ,
<call. epigrams. 1.5> ἡ δ' ἑτέρη προβέβηκε: τί λώιον; εἰ δ' ἄγε σύμ μοι
<call. epigrams. 1.6> βούλευσον, ποτέρην εἰς ὑμέναιον ἄγω.'
<call. epigrams. 1.7> εἶπεν: ὁ δὲ σκίπωνα, γεροντικὸν ὅπλον, ἀείρας,
<call. epigrams. 1.8> 'ἠνίδε, κεῖνοί τοι πᾶν ἐρέουσιν ἔπος.'
<call. epigrams. 1.9> οἳ δ' ἄρ' ὑπὸ πληγῆισι θοὰς βέμβικας ἔχοντες
<call. epigrams. 1.10> ἔστρεφον εὐρείηι παῖδες ἐνὶ τριόδωι.
<call. epigrams. 1.11> 'κείνων ἔρχεο' φησὶ 'μετ' ἴχνια'. χὠ μὲν ἐπέστη
<call. epigrams. 1.12> πλησίον: οἳ δ' ἔλεγον: 'τὴν κατὰ σαυτὸν ἔλα'.
<call. epigrams. 1.13> ταῦτ' ἀίων δ̔ ξεῖνος ἒφείσατο μείζονος οἴκου
<call. epigrams. 1.14> δράξασθαι παίδων κληδόνι συνθέμενος.
<call. epigrams. 1.15> τὴν δ' ὀλίγην ὡς κεῖνος ἐς οἰκίον ἤγετο νύμφην,
<call. epigrams. 1.16> οὕτω καὶ σύ, Δίων, τὴν κατὰ σαυτὸν ἔλα.
<call. epigrams. 2.1> εἶπέ τις ̔Ηράκλειτε τεὸν μόρον, ἐς δέ με δάκρυ
<call. epigrams. 2.2> ἤγαγεν, ἐμνήσθην δ' ὁσσάκις ἀμφότεροι
<call. epigrams. 2.3> ἥλιον ἐν λέσχηι κατεδύσαμεν: ἀλ̀λὰ σὺ μέν που
<call. epigrams. 2.4> ξεῖν' 'Αλικαρνησεῦ τετράπαλαι σποδιή:
<call. epigrams. 2.5> αἱ δὲ τεαὶ ζώουσιν ἀηδόνες, ἧισιν ὁ πάντων
<call. epigrams. 2.6> ἁρπακτὴς ̓Αίδης οὐκ ἐπὶ χεῖρα βαλεῖ.
<call. epigrams. 4.1> Τίμων, οὐ γὰρ ἔτ' ἐσσί, τί τοι, σκότος ἢ φάος ἐχθρόν;
<call. epigrams. 4.2> 'τὸ σκότος: ὑμέων γὰρ πλείονες εἰν ̓Αίδηι'.
<call. epigrams. 5.1> κόγχος ἐγὼ Ζεφυρῖτι πάλαι τέρας: ἀλλὰ σὺ νῦν με
<call. epigrams. 5.2> Κύπρι Σεληναίης ἄνθεμα πρῶτον ἔχεις,
<call. epigrams. 5.3> ναυτίλος ὃς πελάγεσσιν ἐπέπλεον, εἰ μὲν ἀῆται,
<call. epigrams. 5.4> τείνας οἰκείων λαῖφος ἀπὸ προτόνων,
<call. epigrams. 5.5> εἰ δὲ Γαληναίη, λιπαρὴ θεός, οὖλος ἐρέσσων
<call. epigrams. 5.6> ποσσί νιν, ὥστ' ἔργωι τοὔνομα συμφέρεται,
<call. epigrams. 5.7> ἔστ' ἔπεσον παρὰ θῖνας ̓Ιουλίδας, ὄφρα γένωμαι
<call. epigrams. 5.8> σοὶ τὸ περίσκεπτον παίγνιον, ̓Αρσινόη,
<call. epigrams. 5.9> μηδέ μοι ἐν θαλάμηισιν ἔθ' ὡς πάρος, εἰμὶ γὰρ ἄπνους,
<call. epigrams. 5.10> τίκτηται νοτερῆις' ὤεον ἁλκυονίς.
<call. epigrams. 5.11> Κλεινίου ἀλλὰ θυγατρὶ δίδου χάριν, οἶδε γὰρ ἐσθλά
<call. epigrams. 5.12> ῥέζειν καὶ Σμύρνης ἐστὶν ἀπ' Αἰολίδος.
<call. epigrams. 6.1> τοῦ Σαμίου πόνος εἰμὶ δόμωι ποτὲ θεῖον ἀοιδόν:
<call. epigrams. 6.2> δεξαμένου, κλείω δ' Εὔρυτον, ὅσς' ἔπαθεν,
<call. epigrams. 6.3> καὶ ξανθὴν ̓Ιόλειαν, ̔Ομήρειον δὲ καλεῦμαι
<call. epigrams. 6.4> γράμμα: Κρεωφύλωι, Ζεῦ φίλε, τοῦτο μέγα.
<call. epigrams. 7.1> ἦλθε Θεαίτητος καθαρὴν ὁδόν. εἰ δ' ἐπὶ κισσόν
<call. epigrams. 7.2> τὸν τεὸν οὐχ αὕτη, Βάκχε, κέλευθος ἄγει:
<call. epigrams. 7.3> ἄλλων μὲν κήρυκες ἐπὶ βραχὺν οὔνομα καιρόν
<call. epigrams. 7.4> φθέγξονται, κείνου δ' ̔Ελλὰς ἀεὶ σοφίην.
<call. epigrams. 8.1> μικρή τις Διόνυσε καλὰ πρήσσοντι ποιητῆι
<call. epigrams. 8.2> ῥῆσις: ὃ μὲν 'νικῶ' φησὶ τὸ μακρότατον,
<call. epigrams. 8.3> ὧι δὲ σὺ μὴ πνεύσηις ἐπιδέξιος, ἤν τις ἔρηται
<call. epigrams. 8.4> 'πῶς ἔβαλες'; φησί 'σκληρὰ τὰ γιγνόμενα'.
<call. epigrams. 8.5> τῶι μερμηρίξαντι τὰ μὴ̓́ νδικα τοῦτο γένοιτο
<call. epigrams. 8.6> τοὖπος: ἐμοὶ δ', ὦναξ, ἡ βραχυσυλλαβίη.
<call. epigrams. 9.1> Τῆιδε Σάων ὁ Δίκωνος ̓Ακάνθιος ἱερὸν ὕπνον
<call. epigrams. 9.2> κοιμᾶται: θνήισκειν μὴ λέγε τοὺς ἀγαθούς.
<call. epigrams. 10.1> ̔Ην δίζηι Τίμαρχον ἐν ̓́Αιδος, ὄφρα πύθηαι
<call. epigrams. 10.2> ἤ τι περὶ ψυχῆς ἢ πάλι πῶς ἔσεαι,
<call. epigrams. 10.3> δίζησθαι φυλῆς Πτολεμαίδος υἱέα πατρός
<call. epigrams. 10.4> Παυσανίου: δήεις δ' αὐτὸν ἐν εὐσεβέων.
<call. epigrams. 11.1> σύντομος ἦν ὁ ξεῖνος, ὃ καὶ στίχος οὐ μακρὰ λέξων
<call. epigrams. 11.2> 'Θῆρις ̓Αρισταίου Κρής' ἐπ' ἐμοὶ δολιχός.
<call. epigrams. 12.1> Κύζικον ἢν ἔλθηις, ὀλίγος πόνος ̔Ιππακὸν εὑρεῖν
<call. epigrams. 12.2> καὶ Διδύμην: ἀφανὴς οὔ τι γὰρ ἡ γενεή.
<call. epigrams. 12.3> καί σφιν ἀνιηρὸν μὲν ἐρεῖς ἔπος, ἔμπα δὲ λέξαι
<call. epigrams. 12.4> τοῦθ', ὅτι τὸν κείνων ὧδ' ἐπέχω Κριτίην.
<call. epigrams. 13.1> 'Η ῥ' ὑπὸ σοὶ Χαρίδας ἀναπαύεται; 'εἰ τὸν ̓Αρίμμα
<call. epigrams. 13.2> τοῦ Κυρηναίου παῖδα λέγεις, ὑπ' ἐμοί.'
<call. epigrams. 13.3> ὦ Χαρίδα, τί τὰ νέρθε; 'πολὺ σκότος'. αἱ δ' ἄνοδοι τί;
<call. epigrams. 13.4> 'ψεῦδος'. ὁ δὲ Πλούτων; 'μῦθος'. ἀπωλόμεθα.
<call. epigrams. 13.5> 'οὗτος ἐμὸς λόγος ὔμμιν ἀληθινός: εἰ δὲ τὸν ἡδύν
<call. epigrams. 13.6> βούλει, Πελλαίου βοῦς μέγας εἰν ̓Αίδηι.
<call. epigrams. 14.1> δαίμονα τίς δ' εὖ οἶδε τὸν Αὔριον; ἁνίκα καὶ δέ
<call. epigrams. 14.2> Χάρμι τὸν ὀφθαλμοῖς χθιζὸν ἐν ἁμετέροις
<call. epigrams. 14.3> τᾶι ἑτέραι κλαύσαντες ἐθάπτομεν: οὐδὲν ἐκείνου
<call. epigrams. 14.4> εἶδε πατὴρ Διοφῶν χρῆμ' ἀνιαρότερον.
<call. epigrams. 15.1> 'Τιμονόη.' τίς δ' ἐσσί; μὰ δαίμονας, οὔ ς' ἂν ἐπέγνων,
<call. epigrams. 15.2> εἰ μὴ Τιμοθέου πατρὸς ἐπῆν ὄνομα
<call. epigrams. 15.3> στήληι καὶ Μήθυμνα, τεὴ πόλις. ἦ μέγα φημί
<call. epigrams. 15.4> χῆρον ἀνιᾶσθαι σὸν πόσιν Εὐθυμένη.
<call. epigrams. 16.1> Κρηθίδα τὴν πολύμυθον ἐπισταμένην καλὰ παίζειν
<call. epigrams. 16.2> δίζηνται Σαμίων πολλάκι θυγατέρες,
<call. epigrams. 16.3> ἡδίστην συνέριθον ἀεὶ λάλον: ἣ δ' ἀποβρίζει
<call. epigrams. 16.4> ἐνθάδε τὸν πάσαις ὕπνον ὀφειλόμενον.
<call. epigrams. 17.1> ὤφελε μηδ' ἐγένοντο θοαὶ νέες: οὐ γὰρ ἂν ἡμεῖς
<call. epigrams. 17.2> παῖδα Διοκλείδου Σώπολιν ἐστένομεν.
<call. epigrams. 17.3> νῦν δ' ὃ μὲν εἰν ἁλί που φέρεται νέκυς, ἀντὶ δ' ἐκείνου
<call. epigrams. 17.4> οὔνομα καὶ κενεὸν σῆμα παρερχόμεθα.
<call. epigrams. 18.1> Νάξιος οὐκ ἐπὶ γῆς ἔθανεν Λύκος, ἀλλ' ἐνὶ πόντωι
<call. epigrams. 18.2> ναῦν ἅμα καὶ ψυχὴν εἶδεν ἀπολλυμένην,
<call. epigrams. 18.3> ἔμπορος Αἰγίνηθεν ὅτ' ἔπλεε. χὢ μὲν ἐν ὑγρῆι
<call. epigrams. 18.4> νεκρός, ἐγὼ δ' ἄλλως οὔνομα τύμβος ἔχων
<call. epigrams. 18.5> κηρύσσω πανάληθες ἔπος τόδε 'φεῦγε θαλάσσηι
<call. epigrams. 18.6> συμμίσγειν ἐρίφων ναυτίλε δυομένων'.
<call. epigrams. 19.1> Δωδεκέτη τὸν παῖδα πατὴρ ἀπέθηκε Φίλιππος
<call. epigrams. 19.2> ἐνθάδε τὴν πολλὴν ἐλπίδα Νικοτέλην.
<call. epigrams. 20.1> ̓Ηῶιοι Μελάνιππον ἐθάπτομεν, ἠελίου δέ
<call. epigrams. 20.2> δυομένου Βασιλὼ κάτθανε παρθενική
<call. epigrams. 20.3> αὐτοχερί: ζώειν γὰρ ἀδελφεὸν ἐν πυρὶ θεῖσα
<call. epigrams. 20.4> οὐκ ἔτλη. δίδυμον δ' οἶκος ἐπεῖδε κακόν
<call. epigrams. 20.5> πατρὸς ̓Αριστίπποιο, κατήφησεν δὲ Κυρήνη
<call. epigrams. 20.6> πᾶσα τὸν εὔτεκνον χῆρον ἰδοῦσα δόμον.
<call. epigrams. 21.1> ́Οστις ἐμὸν παρὰ σῆμα φέρεις πόδα, Καλλιμάχου με
<call. epigrams. 21.2> ἴσθι Κυρηναίου παῖδά τε καὶ γενετήν.
<call. epigrams. 21.3> εἰδείης δ' ἄμφω κεν: ὃ μέν κοτε πατρίδος ὅπλων
<call. epigrams. 21.4> ἦρξεν, ὃ δ' ἤεισεν κρέσσονα βασκανίης:
<call. epigrams. 21.5> οὐ νέμεσις: Μοῦσαι γὰρ ὅσους ἴδον ὄμματι παῖδας
<call. epigrams. 21.6> μὴ λοξῶι, πολιοὺς οὐκ ἀπέθεντο φίλους.
<call. epigrams. 21.7> * * *
<call. epigrams. 22.1> ̓Αστακίδην τὸν Κρῆτα τὸν αἰπόλον ἥρπασε Νύμφη
<call. epigrams. 22.2> ἐξ ὄρεος, καὶ νῦν ἱερὸς ̓Αστακίδης.
<call. epigrams. 22.3> οὐκέτι Δικταίηισιν ὑπὸ δρυσίν, οὐκέτι Δάφνιν
<call. epigrams. 22.4> ποιμένες, ̓Αστακίδην δ' αἰὲν ἀεισόμεθα.
<call. epigrams. 23.1> εἴπας '̔́Ηλιε χαῖρε' Κλεόμβροτος ̔Ωμβρακιώτης
<call. epigrams. 23.2> ἥλατ' ἀφ' ὑψηλοῦ τείχεος εἰς ̓Αίδην,
<call. epigrams. 23.3> ἄξιον οὐδὲν ἰδὼν θανάτου κακόν, ἀλλὰ Πλάτωνος
<call. epigrams. 23.4> ἓν τὸ περὶ ψυχῆς γράμμ' ἀναλεξάμενος.
<call. epigrams. 24.1> ́Ηρως Αἰετίωνος ἐπίσταθμος ̓Αμφιπολίτεω
<call. epigrams. 24.2> ἵδρυμαι μικρῶι μικρὸς ἐπὶ προθύρωι
<call. epigrams. 24.3> λοξὸν ὄφιν καὶ μοῦνον ἔχων ξίφος: ἀνδρὶ † ιπειωι
<call. epigrams. 24.4> θυμωθεὶς πεζὸν κἀμὲ παρωικίσατο.
<call. epigrams. 25.1> ὤμοσε Καλλίγνωτος ̓Ιωνίδι μήποτ' ἐκείνης
<call. epigrams. 25.2> ἕξειν μήτε φίλον κρέσσονα μήτε φίλην.
<call. epigrams. 25.3> ὤμοσεν: ἀλλὰ λέγουσιν ἀληθέα τοὺς ἐν ἔρωτι
<call. epigrams. 25.4> ὅρκους μὴ δύνειν οὔατ' ἐς ἀθανάτων.
<call. epigrams. 25.5> νῦν δ' ὃ μὲν ἀρσενικῶι θέρεται πυρί: τῆς δὲ ταλαίνης
<call. epigrams. 25.6> νύμφης ὡς Μεγαρέων οὐ λόγος οὐδ' ἀριθμός.
<call. epigrams. 26.1> εἶχον ἀπὸ σμικρῶν ὀλίγον βίον οὔτε τι δεινόν
<call. epigrams. 26.2> ῥέζων οὔτ' ἀδικέων οὐδένα. γαῖα φίλη,
<call. epigrams. 26.3> Μικύλος εἴ τι πονηρὸν ἐπήινεσα, μήτε σὺ κούφη
<call. epigrams. 26.4> γίνεο μήθ' ἵλεω δαίμονες οἵ μ' ἔχετε.
<call. epigrams. 27.1> ̔Ησιόδου τό τ' ἄεισμα καὶ ὁ τρόπος: οὐ τὸν ἀοιδόν
<call. epigrams. 27.2> ἔσχατον, ἀλλ' ὀκνέω μὴ τὸ μελιχρότατον
<call. epigrams. 27.3> τῶν ἐπέων ὁ Σολεὺς ἀπεμάξατο: χαίρετε λεπταί
<call. epigrams. 27.4> ῥήσιες, ̓Αρήτου σύμβολον ἀγρυπνίης.
<call. epigrams. 28.1> ἐχθαίρω τὸ ποίημα τὸ κυκλικόν, οὐδὲ κελεύθωι
<call. epigrams. 28.2> χαίρω τίς πολλοὺς ὧδε καὶ ὧδε φέρει,
<call. epigrams. 28.3> μισέω καὶ περίφοιτον ἐρώμενον, οὐδ' ἀπὸ κρήνης
<call. epigrams. 28.4> πίνω: σικχαίνω πάντα τὰ δημόσια.
<call. epigrams. 28.5> Λυσανίη σὺ δὲ ναιχὶ καλὸς καλός — ἀλλὰ πρὶν εἰπεῖν
<call. epigrams. 28.6> τοῦτο σαφῶς, ̓Ηχώ φησί τις 'ἄλλος ἔχει'.
<call. epigrams. 29.1> ἔγχει καὶ πάλιν εἰπὲ 'Διοκλέος'. οὐδ' ̓Αχελῶιος
<call. epigrams. 29.2> κείνου τῶν ἱερῶν αἰσθάνεται κυάθων.
<call. epigrams. 29.3> καλὸς ὁ παῖς ̓Αχελῶιε λίην καλός, εἰ δέ τις οὐχί
<call. epigrams. 29.4> φησίν — ἐπισταίμην μοῦνος ἐγὼ τὰ καλά.
<call. epigrams. 30.1> Θεσσαλικὲ Κλεόνικε τάλαν, τάλαν, οὐ μὰ τὸν ὀξύν
<call. epigrams. 30.2> ἥλιον, οὐκ ἔγνων: σχέτλιε ποῦ γέγονας;
<call. epigrams. 30.3> ὀστέα σοὶ καὶ μοῦνον ἔτι τρίχες: ἦ ῥά σε δαίμων
<call. epigrams. 30.4> οὑμὸς ἔχει, χαλεπῆι δ' ἤντεο θευμορίηι;
<call. epigrams. 30.5> ἔγνων̀: Εὐξίθεός σε συνήρπασε, καὶ σὺ γὰρ ἐλθών
<call. epigrams. 30.6> τὸν καλόν, ὦ μοχθήρ', ἔβλεπες ἀμφοτέροις.
<call. epigrams. 31.1> ̔Ωγρευτὴς ̓Επίκυδες ἐν οὔρεσι πάντα λαγωόν
<call. epigrams. 31.2> διφᾶι καὶ πάσης ἴχνια δορκαλίδος
<call. epigrams. 31.3> στείβηι καὶ νιφετῶι κεχαρημένος, ἢν δέ τις εἴπηι
<call. epigrams. 31.4> 'τῆ, τόδε βέβληται θηρίον' οὐκ ἔλαβεν.
<call. epigrams. 31.5> χοὐμὸς ἔρως τοιόσδε: τὰ γὰρ φεύγοντα διώκειν
<call. epigrams. 31.6> οἶδε, τὰ δ' ἐν μέσσωι κείμενα παρπέτεται.
<call. epigrams. 32.1> οἶδ' ὅτι μου πλούτου κενεαὶ χέρες, ἀλλὰ Μένιππε
<call. epigrams. 32.2> μὴ λέγε πρὸς Χαρίτων τοὐμὸν ὄνειρον ἐμοί.
<call. epigrams. 32.3> ἀλγέω τὴν διὰ παντὸς ἔπος τόδε πικρὸν ἀκούων:
<call. epigrams. 32.4> ναὶ φίλε, τῶν παρὰ σοῦ τοῦτ' ἀνεραστότατον.
<call. epigrams. 33.1> ̓́Αρτεμι τὶν τόδ' ἄγαλμα Φιληρατὶς εἵσατο τῆιδε:
<call. epigrams. 33.2> ἀλλὰ σὺ μὲν δέξαι πότνια, τὴν δὲ σάω.
<call. epigrams. 34.1> τίν με λεοντάγχ' ὦνα συοκτόνε φήγινον ὄζον
<call. epigrams. 34.2> θῆκε 'τίς'; ̓Αρχῖνος 'ποῖος'; ὁ Κρής 'δέχομαι'.
<call. epigrams. 35.1> Βαττιάδεω παρὰ σῆμα φέρεις πόδας εὖ μὲν ἀοιδήν
<call. epigrams. 35.2> εἰδότος, εὖ δ' οἴνωι καίρια συγγελάσαι.
<call. epigrams. 37.1> ὁ Λύκτιος Μενοίτας
<call. epigrams. 37.2> τὰ τόξα ταῦτ' ἐπειπών
<call. epigrams. 37.3> ἔθηκε 'τῆ, κέρας τοι
<call. epigrams. 37.4> δίδωμι καὶ φαρέτρην
<call. epigrams. 37.5> Σάραπι: τοὺς δ' ὀιστούς
<call. epigrams. 37.6> ἔχουσιν 'Εσπερῖται'.
<call. epigrams. 38.1> τὰ δῶρα τἀφροδίτηι
<call. epigrams. 38.2> Σῖμον ἡ περίφοιτος, εἰκόν' αὑτῆς,
<call. epigrams. 38.3> ἔθηκε, τήν τε μίτρην
<call. epigrams. 38.4> † ἡμᾶς τοὺς ἐφίλησε τόν τε πᾶνα
<call. epigrams. 38.5> † καὶ τοὺς αὐτοὺς ὁρῆι τάλαινα θάρσους.
<call. epigrams. 39.1> Δήμητρι τῆι Πυλαίηι,
<call. epigrams. 39.2> τῆι τοῦτον οὑκ Πελασγῶν
<call. epigrams. 39.3> ̓Ακρίσιος τὸν νηὸν ἐδείματο, ταῦθ' ὁ Ναυκρατίτης
<call. epigrams. 39.4> καὶ τῆι κάτω θυγατρί
<call. epigrams. 39.5> τὰ δῶρα Τιμόδημος
<call. epigrams. 39.6> εἵσατο τῶν κερδέων δεκατεύματα: καὶ γὰρ εὔξαθ' οὕτως.
<call. epigrams. 40.1> ̔Ιερέη Δήμητρος ἐγώ ποτε καὶ πάλιν Καβείρων,
<call. epigrams. 40.2> ὦνερ, καὶ μετέπειτα Δινδυμήνης
<call. epigrams. 40.3> ἡ γρῆυς γενόμην, ἡ νῦν κόνις, ἡ Νο
<call. epigrams. 40.4> πολλῶν προστασίη νέων γυναικῶν.
<call. epigrams. 40.5> καί μοι τέχν' ἐγένοντο δύ' ἄρσενα, κἠπέμυς' ἐκείνων
<call. epigrams. 40.6> εὐγήρως ἐνὶ χερσίν: ἕρπε χαίρων.
<call. epigrams. 41.1> ἥμισύ μευ ψυχῆς ἔτι τὸ πνέον, ἥμισυ δ' οὐκ οἶδ'
<call. epigrams. 41.2> εἴτ' ̓́Ερος εἴτ' ̓Αίδης ἥρπασε, πλὴν ἀφανές.
<call. epigrams. 41.3> ἦ ῥά τιν' ἐς παίδων πάλιν ὤιχετο; καὶ μὲν ἀπεῖπον
<call. epigrams. 41.4> πολλάκι 'τὴν δρῆστιν μὴ ὑποδέχεσθε νέοι'.
<call. epigrams. 41.5> † ουκισυνιφησον: ἐκεῖσε γὰρ ἡ λιθόλευστος
<call. epigrams. 41.6> κείνη καὶ δύσερως οἶδ' ὅτι που στρέφεται.
<call. epigrams. 42.1> εἰ μὲν ἑκὼν ̓Αρχῖν' ἐπεκώμασα, μυρία μέμφου,
<call. epigrams. 42.2> εἰ δ' ἄκων ἥκω, τὴν προπέτειαν ἔα.
<call. epigrams. 42.3> Ακρητος καὶ ̓́Ερως μ' ἠνάγκασαν, ὧν ὃ μὲν αὐτῶν
<call. epigrams. 42.4> εἷλκεν, ὃ δ' οὐκ εἴα τὴν προπέτειαν ἐᾶν.
<call. epigrams. 42.5> ἐλθὼν δ' οὐκ ἐβόησα, τίς ἢ τίνος, ἀλλ' ἐφίλησα
<call. epigrams. 42.6> τὴν φλιήν: εἰ τοῦτ' ἔστ' ἀδίκημ', ἀδικέω.
<call. epigrams. 43.1> έλκος ἔχων ὁ ξεῖνος ἐλάνθανεν: ὡς ἀνιηρόν
<call. epigrams. 43.2> πνεῦμα διὰ στηθέων （εἶδες;） ἀνηγάγετο,
<call. epigrams. 43.3> τὸ τρίτον ἡνίκ' ἔπινε, τὰ δὲ ῥόδα φυλλοβολεῦντα
<call. epigrams. 43.4> τὠνδρὸς ἀπὸ στεφάνων πάντ' ἐγένοντο χαμαί:
<call. epigrams. 43.5> ὤπτηται μέγα δή τι: μὰ δαίμονας οὐκ ἀπὸ ῥυσμοῦ
<call. epigrams. 43.6> εἰκάζω, φωρὸς δ' ἴχνια φὼρ ἔμαθον.
<call. epigrams. 44.1> ἔστι τι ναὶ τὸν Πᾶνα κεκρυμμένον, ἔστι τι ταύτηι
<call. epigrams. 44.2> ναὶ μὰ Διώνυσον πῦρ ὑπὸ τῆι σποδίηι:
<call. epigrams. 44.3> οὐ θαρσέω: μὴ δή με περίπλεκε. πολλάκι λήθει
<call. epigrams. 44.4> τοῖχον ὑποτρώγων ἡσύχιος ποταμός:
<call. epigrams. 44.5> τῶι καὶ νῦν δείδοικα, Μενέξενε, μή με παρεισδύς
<call. epigrams. 44.6> οὗτος † ὁσειγαρνης εἰς τὸν ἔρωτα βάληι.
<call. epigrams. 45.1> 'Ληφθήσει, περίφευγε Μενέκρατες' εἶπα Πανήμου
<call. epigrams. 45.2> εἰκάδι, καὶ Λώιου τῆι τίνι; τῆι δεκάτηι
<call. epigrams. 45.3> ἦλθεν ὁ βοῦς ὑπ' ἄροτρον ἑκούσιος. εὖ γ', ἐμὸς ̔Ερμῆς,
<call. epigrams. 45.4> εὖ γ', ἐμός: οὐ παρὰ τὰς εἴκοσι μεμφόμεθα.
<call. epigrams. 46.1> ως ἀγαθὰν Πολύφαμος ἀνεύρετο τὰν ἐπαοιδάν
<call. epigrams. 46.2> τὠραμένωι: ναὶ Γᾶν, οὐκ ἀμαθὴς ὁ Κύκλωψ:
<call. epigrams. 46.3> αἱ Μοῦσαι τὸν ἔρωτα κατισχαίνοντι Φίλιππε:
<call. epigrams. 46.4> ἦ πανακὲς πάντων φάρμακον ἁ σοφία.
<call. epigrams. 46.5> τοῦτο, δοκέω, χἀ λιμὸς ἔχει μό͂νον ἐς τὰ πονηρά
<call. epigrams. 46.6> τὠγαθόν: ἐκκόπτει τὰν φιλόπαιδα νόσον.
<call. epigrams. 46.7> ἔσθ' ἁμὶν † χἀκαστὰς ἀφείδεα ποττὸν ̓́Ερωτα
<call. epigrams. 46.8> τοῦτ' εἶπαι 'κείρευ τὰ πτερὰ παιδάριον,
<call. epigrams. 46.9> οὐδ' ὅσον ἀττάραγόν τυ δεδοίκαμες': αἱ γὰρ ἐπωιδαί
<call. epigrams. 46.10> οἴκοι τῶ χαλεπῶ τραύματος ἀμφότεραι.
<call. epigrams. 47.1> τὴν ἁλίην Εὔδημος, ἀφ' ἧς ἅλα λιτὸν ἐπέσθων
<call. epigrams. 47.2> χειμῶνας μεγάλους ἐξέφυγεν δανέων,
<call. epigrams. 47.3> θῆκε θεοῖς Σαμόθρηιξι λέγων ὅτι τήνδε κατ' εὐχήν,
<call. epigrams. 47.4> ὦ μεγάλοι, σωθεὶς ἐξ ἁλὸς ὧδ' ἔθετο.
<call. epigrams. 48.1> Εὐμαθίην ἠιτεῖτο διδοὺς ἐμὲ Σῖμος ὁ Μίκκου
<call. epigrams. 48.2> ταῖς Μούσαις: αἳ δὲ Γλαῦκος ὅκως ἔδοσαν
<call. epigrams. 48.3> ἀντ' ὀλίγου μέγα δῶρον. ἐγὼ δ' ἀνὰ τῆιδε κεχηνώς
<call. epigrams. 48.4> κεῖμαι τοῦ Σαμίου διπλόον ὁ τραγικός
<call. epigrams. 48.5> παιδαρίων Διόνυσος ἐπήκοος: οἳ δὲ λέγουσιν
<call. epigrams. 48.6> 'ἱερὸς δ̔ πλόκαμος' τοὐμὸν ὄνειαρ ἐμοί.
<call. epigrams. 49.1> τῆς ̓Αγοράνακτός με λέγε ξένε κωμικὸν ὄντως
<call. epigrams. 49.2> ἀγκεῖσθαι νίκης μάρτυρα τοῦ ̔Ροδίου
<call. epigrams. 49.3> Πάμφιλον, οὐ μὲν ἔρωτι δεδαγμένον, ἥμισυ δ' ὀπτῆι
<call. epigrams. 49.4> ἰσχάδι καὶ λύχνοις ̓́Ισιδος εἰδόμενον.
<call. epigrams. 50.1> τὴν Φρυγίην Αἴσχρην, ἀγαθὸν γάλα, πᾶσιν ἐν ἐσθλοῖς
<call. epigrams. 50.2> Μίκκος καὶ ζωὴν οὖσαν ἐγηροκόμει
<call. epigrams. 50.3> καὶ φθιμένην ἀνέθηκεν, ἐπεσσομένοισιν ὁρᾶσθαι,
<call. epigrams. 50.4> ἡ γρῆυς μαστῶν ὡς ἀπέχει χάριτας.
<call. epigrams. 51.1> τέσσαρες αἱ Χάριτες, ποτὶ γὰρ μία ταῖς τρισὶ τήναις
<call. epigrams. 51.2> ἄρτι ποτεπλάσθη κἤτι μύροισι νοτεῖ.
<call. epigrams. 51.3> εὐαίων ἐν πᾶσιν ἀρίζαλος Βερενίκα,
<call. epigrams. 51.4> ἇς ἄτερ οὐδ' αὐταὶ ταὶ Χάριτες Χάριτες.
<call. epigrams. 52.1> τὸν τὸ καλὸν μελανεῦντα Θεόκριτον, εἰ μὲν ἔμ' ἔχθει,
<call. epigrams. 52.2> τετράκι μισοίης, εἰ δὲ φιλεῖ, φιλέοις:
<call. epigrams. 52.3> ναιχὶ πρὸς εὐχαίτεω Γανυμήδεος, οὐράνιε Ζεῦ:
<call. epigrams. 52.4> καὶ σύ ποτ' ἠράσθης — οὐκέτι μακρὰ λέγω.
<call. epigrams. 53.1> καὶ πάλιν Εἰλήθυια Λυκαινίδος ἐλθὲ καλεύσης
<call. epigrams. 53.2> εὔλοχος ὠδίνων ὧδε σὺν εὐτοκίηι,
<call. epigrams. 53.3> ὡς τόδε νῦν μέν, ἄνασσα, κόρης ὕπερ, ἀντὶ δὲ παιδός
<call. epigrams. 53.4> ὕστερον εὐώδης ἄλλο τι νηὸς ἔχοι.
<call. epigrams. 54.1> τὸ χρέος ὡς ἀπέχεις ̓Ασκλήπιε, τὸ πρὸ γυναικός
<call. epigrams. 54.2> Δημοδίκης ̓Ακέσων ὤφελεν εὐξάμενος,
<call. epigrams. 54.3> γινώσκειν, ἤν δ' ἆρα λάθηι καί † μιν ἀπαιτῆις,
<call. epigrams. 54.4> φησὶ παρέξεσθαι μαετυρίην ὁ πίναξ.
<call. epigrams. 55.1> τῶι με Κανωπίται Καλλίστιον εἴκοσι μύξαις
<call. epigrams. 55.2> πλούσιον ἁ Κριτίου λύχνον ἔθηκε θεῶι
<call. epigrams. 55.3> εὐξαμένα περὶ παιδὸς ̓Απελλίδος: ἐς δ' ἐμὰ φέγγη
<call. epigrams. 55.4> ἀθρήσας φάσεις '̔́Εσπερε πῶς ἔπεσες'.
<call. epigrams. 56.1> φησὶν ὅ με στήσας Εὐαίνετος （οὐ γὰρ ἔγωγε
<call. epigrams. 56.2> γινώσκω） νίκης ἀννί με τῆς ἰδίης
<call. epigrams. 56.3> ἀγκεῖσθαι χάλκειον ἀλέκτορα Τυνδαρίδηισι:
<call. epigrams. 56.4> πιστεύω Φαίδρου παιδὶ Φιλοξενίδεω.
<call. epigrams. 57.1> ̓Ιναχίης ἕστηκεν ἐν ̓́Ισιδος ἡ Θάλεω παῖς
<call. epigrams. 57.2> Αἰσχυλὶς Εἰρήνης μητρὸς ὑποσχεσίηι.
<call. epigrams. 58.1> τίς, ξένος ὦ ναυηγέ; Λεόντιχος ἐνθ:άδε νεκρόν
<call. epigrams. 58.2> εὗρέ ς' ἐπ' αἰγιαλοῦ χῶσέ τε τῶιδε τάφωι
<call. epigrams. 58.3> δακρύσας ἐπίκηρον ἑὸν βίον: οὐδὲ γὰρ αὐτός
<call. epigrams. 58.4> ἥσυχον, αἰθυίηι δ' ἶσα θαλασσοπορεῖ.
<call. epigrams. 59.1> εὐδαίμων ὅτι τἄλλα μανεὶς ὡρχαῖος ̓Ορέστας,
<call. epigrams. 59.2> † λευκαρετανμαν οὐκ ἐμάνη μανίαν
<call. epigrams. 59.3> οὐδ' ἔλαβ' ἐξέτασιν τῶ Φωκέος ἅτις ἐλέγχει
<call. epigrams. 59.4> τὸν φίλον, † ἀλλαιχ' ἓν δρᾶμ' ἐδίδαξε μόνον:
<call. epigrams. 59.5> ἦ τάχα κα τὸν ἑταῖρον ἀπώλεσε τοῦτο ποήσας —
<call. epigrams. 59.6> κἠγὼ τὼς πολλὼς οὐκέτ' ἔχω Πυλάδας.
<call. epigrams. 60.1> οἵτινες ̓Αλείοιο παρέρπετε σῆμα Κίμωνος,
<call. epigrams. 60.2> ἴστε τὸν ̔Ιππαίου παῖδα παρερχόμενοι.
<call. epigrams. 61.1> Αἴνιε, καὶ σὺ γὰρ ὧδε, Μενέκρατες, οὐκ ἐπὶ πουλύ
<call. epigrams. 61.2> ἦσθα: τί δέ, ξείνων λῶιστε, κατειργάσατο;
<call. epigrams. 61.3> ἦ ῥα τὸ καὶ Κένταυρον; 'ὅ μοι πεπρωμένος ὕπνος
<call. epigrams. 61.4> ἦλθεν, ὁ δὲ τλήμων οἶνος ἔχει πρόφασιν'.
<call. epigrams. 62.1> Κυνθιάδες θαρσεῖτε, τὰ γὰρ τοῦ Κρητὸς ̓Εχέμμα
<call. epigrams. 62.2> κεῖται ἐν ̓Ορτυγίηι τόξα παρ' ̓Αρτέμιδι,
<call. epigrams. 62.3> οἷς ὑμέων ἐκένωσεν ὄρος μέγα: νῦν δὲ πέπαυται,
<call. epigrams. 62.4> αἶγες, ἐπεὶ σπονδὰς ἡ θεὸς εἰργάσατο.
<call. epigrams. 63.1> οὕτως ὑπνώσαις Κωνώπιον, ὡς ἐμὲ ποιεῖς
<call. epigrams. 63.2> κοιμᾶσθαι ψυχροῖς τοῖσδε παρὰ προθύροις.
<call. epigrams. 63.3> οὕτως ὑπνώσαις ἀδικωτάτη, ὡς τὸν ἐραστήν
<call. epigrams. 63.4> κοιμίζεις, ἐλέου δ' οὐδ' ὄναρ ἠντίασας.
<call. epigrams. 63.5> γείτονες οἰκτείρουσι, σὺ δ' οὐδ' ὄναρ. ἡ πολιὴ δέ
<call. epigrams. 63.6> αὐτίκ' ἀναμνήσει ταῦτά σε πάντα κόμη.
