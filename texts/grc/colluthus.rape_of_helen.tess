<colluth. rape. 1.1> νύμφαι Τρωιάδες, ποταμοῦ Ξάνθοιο γενέθλη,
<colluth. rape. 1.2> αἳ πλοκάμων κρήδεμνα καὶ ἱερὰ παίγνια χειρῶν
<colluth. rape. 1.3> πολλάκι πατρῴῃσιν ἐπὶ ψαμάθοισι λιποῦσαι
<colluth. rape. 1.4> ἐς χορὸν ̓Ιδαίῃσιν ἐπεντύνασθε χορείαις,
<colluth. rape. 1.5> δεῦτε, θεμιστοπόλοιο νοήματα μηλοβοτῆρος
<colluth. rape. 1.6> εἴπατέ μοι, κελάδοντος ἀπορνύμεναι ποταμοῖο,
<colluth. rape. 1.7> ἐξ ὀρέων πόθεν ἦλθεν ἀήθεα πόντον ἐλαύνων
<colluth. rape. 1.8> ἀγνώσσων ἁλὸς ἔργα; τί δὲ χρέος ἔπλετο νηῶν
<colluth. rape. 1.9> ἀρχεκάκων, ἵνα πόντον ὁμοῦ καὶ γαῖαν ὀρίνῃ
<colluth. rape. 1.10> βουκόλος; ὠγυγίη δὲ τίς ἔπλετο νείκεος ἀρχή,
<colluth. rape. 1.11> ὄφρα καὶ ἀθανάτοισι θεμιστεύσωσι νομῆες;
<colluth. rape. 1.12> τίς δὲ δικασπολίη; πόθεν ἔκλυεν οὔνομα νύμφης
<colluth. rape. 1.13> ̓Αργείης; αὐταὶ γὰρ ἐθηήσασθε μολοῦσαι
<colluth. rape. 1.14> ̓Ιδαίης τρικάρηνον ὑπὸ πρηῶνα Φαλάκρης
<colluth. rape. 1.15> καὶ Πάριν οἰοπόλοισιν ἐφεδριόωντα θοώκοις
<colluth. rape. 1.16> καὶ Χαρίτων βασίλειαν ἀγαλλομένην ̓Αφροδίτην.
<colluth. rape. 1.17> ὣς ὁ μὲν ὑψιλόφοισιν ἐν οὔρεσιν Αἱμονιήων
<colluth. rape. 1.18> νυμφιδίων Πηλῆος ἀειδομένων ὑμεναίων
<colluth. rape. 1.19> Ζηνὸς ἐφημοσύνῃσιν ἐῳνοχόει Γανυμήδης:
<colluth. rape. 1.20> πᾶσα δὲ κυδαίνουσα θεῶν ἔσπευδε γενέθλη
<colluth. rape. 1.21> αὐτοκασιγνήτην λευκώλενον ̓Αμφιτρίτης,
<colluth. rape. 1.22> Ζεὺς μὲν ἀπ' Οὐλύμποιο, Ποσειδάων δὲ θαλάσσης:
<colluth. rape. 1.23> ἐκ δὲ Μελισσήεντος ἀπ' εὐόδμου ̔Ελικῶνος
<colluth. rape. 1.24> Μουσάων λιγύφωνον ἄγων χορὸν ἦλθεν ̓Απόλλων:
<colluth. rape. 1.25> 39 χρυσείοις δ' ἑκάτερθε τινασσόμενος πλοκάμοισι
<colluth. rape. 1.26> 40 βότρυς ἀκερσεκόμης ζεφύρῳ στυφελίζετο χαίτης.
<colluth. rape. 1.27> τὸν δὲ μεθ' ὡμάρτησε κασιγνήτη Διὸς ̔́Ηρη.
<colluth. rape. 1.28> οὐδ' αὐτὴ βασίλεια καὶ ἁρμονίης ̓Αφροδίτη
<colluth. rape. 1.29> ἐρχομένη δήθυνεν ἐς ἄλσεα Κενταύροιο.
<colluth. rape. 1.30> καὶ στέφος ἀσκήσασα γαμήλιον ἤλυθε Πειθώ,
<colluth. rape. 1.31> τοξευτῆρος ̓́Ερωτος ἐλαφρίζουσα φαρέτρην.
<colluth. rape. 1.32> καὶ βριαρὴν τρυφάλειαν ἀπὸ κροτάφοιο μεθεῖσα
<colluth. rape. 1.33> ἐς γάμον ὡμάρτησε γάμων ἀδίδακτος ̓Αθήνη.
<colluth. rape. 1.34> οὐδὲ κασιγνήτη Λητωιὰς ̓Απόλλωνος
<colluth. rape. 1.35> ̓́Αρτεμις ἠτίμησε καὶ ἀγροτέρη περ ἐοῦσα.
<colluth. rape. 1.36> οἷος δ' οὐ κυνέην, οὐ δήιον ἔγχος ἀείρων
<colluth. rape. 1.37> ἐς δόμον ̔Ηφαίστοιο σιδήρεος ἔρχεται ̓́Αρης,
<colluth. rape. 1.38> τοῖος ἄτερ θώρηκος, ἄτερ θηκτοῖο σιδήρου
<colluth. rape. 1.39> μειδιόων ἐχόρευεν. ἔριν δ' ἀγέραστον ἐάσας
<colluth. rape. 1.40> οὐ Χείρων ἀλέγιζε καὶ οὐκ ἐμπάζετο Πηλεύς.
<colluth. rape. 1.41> ἡ δ' ἅτε βησσήεντος ἀποπλαγχθεῖσα νομοῖο
<colluth. rape. 1.42> πόρτις ἐρημαίῃσιν ἐνὶ ξυλόχοισιν ἀλᾶται
<colluth. rape. 1.43> φοινήεντι μύωπι, βοῶν ἐλατῆρι, τυπεῖσα:
<colluth. rape. 1.44> τοῖα βαρυζήλοισιν ̓́Ερις πληγῇσι δαμεῖσα
<colluth. rape. 1.45> πλάζετο μαστεύουσα, θεῶν πῶς δαῖτας ὀρίνοι.
<colluth. rape. 1.46> πολλάκι δ' εὐλάιγγος ἀπὸ κλισμοῖο θοροῦσα
<colluth. rape. 1.47> ἵστατο καὶ παλίνορσος ἐφέζετο: χειρὶ δὲ γαίης
<colluth. rape. 1.48> οὔδεϊ κόλπον ἄραξε καὶ οὐκ ἐφράσσατο πέρην:
<colluth. rape. 1.49> ἤθελεν ὀρφναίων γυάλων κληῖδας ἀνεῖσα,
<colluth. rape. 1.50> ἐκ χθονίων Τιτῆνας ἀναστήσασα βερέθρων
<colluth. rape. 1.51> οὐρανὸν ὑψιμέδοντος ἀιστῶσαι Διὸς ἕδρην.
<colluth. rape. 1.52> ἤθελεν ἠχήεντα πυρὸς πρηστῆρα τινάσσειν,
<colluth. rape. 1.53> ̔Ηφαίστῳ δ' ὑπόεικεν ἀμαιμακέτη περ ἐοῦσα,
<colluth. rape. 1.54> καὶ πυρὸς ἀσβέστοιο καὶ ὀπτευτῆρι σιδήρου.
<colluth. rape. 1.55> καὶ σακέων βαρύδουπον ἐμήσατο κόμπον ἀράσσειν,
<colluth. rape. 1.56> εἴ ποτε δειμαίνοντες ἀναθρῴσκοιεν ἰωήν:
<colluth. rape. 1.57> ἀλλά καὶ ὁπλοτέρης δολίης ἀνεχάσσατο βουλῆς
<colluth. rape. 1.58> ̓́Αρεα δειμαίνουσα, σιδήρεον ἀσπιδιώτην.
<colluth. rape. 1.59> ἤδη δ' ̔Εσπερίδων χρυσέων ἐμνήσατο μήλων:
<colluth. rape. 1.60> ἔνθεν ̓́Ερις, πολέμοιο προάγγελον ἔρνος ἑλοῦσα
<colluth. rape. 1.61> μῆλον, ἀριζήλων ἐφράσσατο δήνεα μόχθων.
<colluth. rape. 1.62> χειρὶ δὲ δινήσασα μόθου πρωτόσπορον ἀρχὴν
<colluth. rape. 1.63> ἐς θαλίην ἔρριψε, χορὸν δ' ὤρινε θεάων.
<colluth. rape. 1.64> ̔́Ηρη μὲν παράκοιτις ἀγαλλομένη Διὸς εὐνῇ
<colluth. rape. 1.65> ἵστατο θαμβήσασα καὶ ἤθελε ληίζεσθαι:
<colluth. rape. 1.66> πασάων δ' ἅτε Κύπρις ἀρειοτέρη γεγαυῖα
<colluth. rape. 1.67> μῆλον ἔχειν ἐπόθησεν, ὅτι κτέρας ἐστὶν ̓Ερώτων:
<colluth. rape. 1.68> ̔́Ηρη δ' οὐ μεθέηκε καὶ οὐχ ὑπόεικεν ̓Αθήνη.
<colluth. rape. 1.69> Ζεὺς δὲ θεῶν καὶ νεῖκος ἰδὼν καὶ παῖδα καλέσσας
<colluth. rape. 1.70> τοῖον ὑφεδρήσσοντα προσέννεπεν ̔Ερμάωνα:
<colluth. rape. 1.71> εἴ τινά που Ξάνθοιο παρ' ̓Ιδαίοιο ῥεέθροις
<colluth. rape. 1.72> παῖδα Πάριν Πριάμοιο, τὸν ἀγλαὸν ἡβητῆρα,
<colluth. rape. 1.73> Τροίης βουκολέοντα κατ' οὔρεα, τέκνον, ἀκούεις,
<colluth. rape. 1.74> κείνῳ μῆλον ὄπαζε: διακρίνειν δὲ θεάων
<colluth. rape. 1.75> κέκλεο καὶ βλεφάρων ξυνοχὴν καὶ κύκλα προσώπων.
<colluth. rape. 1.76> ἡ δὲ διακρινθεῖσα φέρειν περίπυστον ὀπώρην
<colluth. rape. 1.77> κάρτος ἀρειοτέρης ἐχέτω καὶ κόσμον ̓Ερώτων.
<colluth. rape. 1.78> ὣς ὁ μὲν ̔Ερμάωνι πατὴρ ἐπέτελλε Κρονίων:
<colluth. rape. 1.79> αὐτὰρ ὁ πατρῴῃσιν ἐφημοσύνῃσι πιθήσας
<colluth. rape. 1.80> εἰς ὁδὸν ἡγεμόνευε καὶ οὐκ ἀμέλησε θεάων.
<colluth. rape. 1.81> πᾶσα δὲ λωιτέρην καὶ ἀμείνονα δίζετο μορφήν.
<colluth. rape. 1.82> Κύπρις μὲν δολόμητις ἀναπτύξασα καλύπτρην
<colluth. rape. 1.83> λαὶ περόνην θυόεντα διαστήσασα κομάων
<colluth. rape. 1.84> χρυσῷ μὲν πλοκάμους, χρυσῷ δ' ἐστέψατο χαίτην.
<colluth. rape. 1.85> τοῖα δὲ παῖδας ̓́Ερωτας ἀνηΰτησεν ἰδοῦσα:
<colluth. rape. 1.86> ἐγγὺς ἀγών, φίλα τέκνα: περιπτύξασθε τιθήνην.
<colluth. rape. 1.87> σήμερον ἀγλαΐαι με διακρίνουσι προσώπων:
<colluth. rape. 1.88> δειμαίνω, τίνι μῆλον ὁ βουκόλος οὗτος ὀπάσσει.
<colluth. rape. 1.89> ̔́Ηρην μὲν Χαρίτων ἱερὴν ἐνέπουσι τιθήνην,
<colluth. rape. 1.90> φασὶ δὲ κοιρανίην μεθέπειν καὶ σκῆπτρα φυλάσσειν:
<colluth. rape. 1.91> καὶ πολέμων βασίλειαν ἀεὶ καλέουσιν ̓Αθήνην:
<colluth. rape. 1.92> μούνη Κύπρις ἄναλκις ἔην θεός. οὐ βασιλήων
<colluth. rape. 1.93> κοιρανίην, οὐκ ἔγχος ἀρήιον, οὐ βέλος ἕλκω.
<colluth. rape. 1.94> ἀλλὰ τί δειμαίνω περιώσιον ἀντὶ μὲν αἰχμῆς
<colluth. rape. 1.95> ὡς θοὸν ἔγχος ἔχουσα μελίφρονα δεσμὸν ἐρώτων;
<colluth. rape. 1.96> κεστὸν ἔχω καἰ κέντρον ἄγω καὶ τόξον ἀείρω,
<colluth. rape. 1.97> κεστόν, ὅθεν φιλότητος ἐμῆς ἐμὸν οἶστρον ἑλοῦσαι
<colluth. rape. 1.98> πολλάκις ὠδίνουσι καὶ οὐ θνῄσκουσι γυναῖκες.
<colluth. rape. 1.99> τοῖον ἐφεσπομένη ῥοδοδάκτυλος ἔννεπε Κύπρις.
<colluth. rape. 1.100> οἱ δ' ἄρα μητρῴης ἐρατῆς ἀίοντες ἐφετμῆς
<colluth. rape. 1.101> φοιτητῆρες ̓́Ερωτες ἐπερρώοντο τιθήνῃ.
<colluth. rape. 1.102> ἄρτι μὲν ̓Ιδαίην ὑπερέδραμον οὔρεος ἄκρην,
<colluth. rape. 1.103> ἔνθα λιθοκρήδεμνον ὑπὸ πρηῶνος ἐρίπνην
<colluth. rape. 1.104> κουρίζων ἐνόμευε Πάρις πατρώια μῆλα.
<colluth. rape. 1.105> ποιμαίνων δ' ἑκάτερθεν ἐπὶ προχοῇσιν ἀναύρου
<colluth. rape. 1.106> νόσφι μέν ἀγρομένων ἀγέλην πεμπάζετο ταύρων,
<colluth. rape. 1.107> νόσφι δὲ βοσκομένων διεμέτρεε πώεα μήλων:
<colluth. rape. 1.108> καί τις ὀρεσσαύλοιο δορὴ μετόπισθε χιμαίρης
<colluth. rape. 1.109> ἐκκρεμὲς ᾐώρητο καὶ αὐτῶν ἥπτετο μηρῶν,
<colluth. rape. 1.110> ποιμενίη δ' ἀπέκειτο, βοῶν ἐλάτειρα, καλαῦροψ,
<colluth. rape. 1.111> τοῖος ἐπεὶ σύριγγος, ἐς ἤθεα βαιὸν ὁδεύων,
<colluth. rape. 1.112> ἀγροτέρων καλάμων λιγυρὴν ἐδίωκεν ἀοιδήν:
<colluth. rape. 1.113> πολλάκι δ' οἰοπόλοισιν ἐνὶ σταθμοῖσιν ἀείδων
<colluth. rape. 1.114> καὶ ταύρων ἀμέλησε καὶ οὐκ ἐμπάζετο μήλων:
<colluth. rape. 1.115> ἔνθεν ἔχων σύριγγα κατ' ἤθεα καλὰ νομήων
<colluth. rape. 1.116> Πανὶ καὶ ̔Ερμάωνι φίλην ἀνεβάλλετο μολπήν:
<colluth. rape. 1.117> οὐ κύνες ὠρύοντο καὶ οὐ μυκήσατο ταῦρος,
<colluth. rape. 1.118> μούνη δ' ἠνεμόεσσα, βοῆς ἀδίδακτος ἐοῦσα,
<colluth. rape. 1.119> ̓Ιδαίων ὀρέων ἀντίθροος ἴαχεν ̓Ηχώ.
<colluth. rape. 1.120> ταῦροι δὲ χλοερῆς κεκορηότες ὑψόθι ποίης,
<colluth. rape. 1.121> κεκλιμένοι βαρύγουνον ἐπ' ἰσχίον εὐνάζοντο.
<colluth. rape. 1.122> ὣς ὁ μὲν ὑψορόφοιο φυτῶν ὑπένερθε καλύπτρης
<colluth. rape. 1.123> τηλόθεν ̔Ερμάωνα διάκτορον εἶδε λιγαίνων.
<colluth. rape. 1.124> δειμαίνων δ' ἀνόρουσε, θεῶν δ' ἀλέεινεν ὀπωπήν:
<colluth. rape. 1.125> καὶ χορὸν εὐκελάδων δονάκων ἐπὶ φηγὸν ἐρείσας
<colluth. rape. 1.126> μήπω πολλὰ καμοῦσαν ἑὴν ἀνέκοπτεν ἀοιδήν.
<colluth. rape. 1.127> τοῖα δὲ δειμαίνοντα θέσκελος ̔Ερμῆς:
<colluth. rape. 1.128> γαῦλον ἀπορρίψας καὶ πώεα καλὰ μεθήσας
<colluth. rape. 1.129> δεῦρο θεμιστεύσειας ἐπουρανίῃσι δικάζων:
<colluth. rape. 1.130> δεῦρο διακρίνων προφερέστερον εἶδος ὀπωπῆς
<colluth. rape. 1.131> φαιδροτέρῃ τόδε μῆλον, ἐπήρατον ἔρνος, ὀπάσσαις.
<colluth. rape. 1.132> τοῖον ἀνηΰτησεν: ὁ δ' ἤπιον ὄμμα τανύσσας
<colluth. rape. 1.133> ἦκα διακρίνειν πειρήσατο κάλλος ἑκάστης.
<colluth. rape. 1.134> δέρκετο μὲν γλαυκῶν βλεφάρων σέλας, ἔδρακε δειρὴν
<colluth. rape. 1.135> χρυσῷ δαιδαλέην, ἐφράσσατο κόσμον ἑκάστης
<colluth. rape. 1.136> καὶ πιέρνης μετόπισθε καὶ αὐτῶν ἴχνια ταρσῶν.
<colluth. rape. 1.137> χειρῶν μειδιόωντα δίκης προπάροιθεν ἑλοῦσα
<colluth. rape. 1.138> τοῖον ̓Αλεξάνδρῳ μυθήσατο μῦθον ̓Αθήνη:
<colluth. rape. 1.139> δεῦρο, τέκος Πριάμοιο, Διὸς παράκοιτιν ἐάσας
<colluth. rape. 1.140> καὶ θαλάμων βασίλειαν ἀτιμήσας ̓Αφροδίτην
<colluth. rape. 1.141> ἠνορέης ἐπίκουρον ἐπαινήσειας ̓Αθήνην.
<colluth. rape. 1.142> φασί σε κοιρανέειν καὶ Τρώιον ἄστυ φυλάσσειν:
<colluth. rape. 1.143> δεῦρό σε τειρομένοισι σαόπτολιν ἀνδράσι θήσω,
<colluth. rape. 1.144> μή ποτέ σοι βαρύμηνις ἐπιβρίσειεν ̓Ενυώ.
<colluth. rape. 1.145> πείθεο, καὶ πολέμους τε καὶ ἠνορέην σε διδάξω.
<colluth. rape. 1.146> ὣς ἡ μὲν πολύμητις ἀνηΰτησεν ̓Αθήνη.
<colluth. rape. 1.147> τοῖα δ' ὑποβλήδην λευκώλενος ἔννεπεν ̔́Ηρη:
<colluth. rape. 1.148> εἴ με διακρίνων προφερέστερον ἔρνος ὀπάσσῃς,
<colluth. rape. 1.149> πάσης ἡμετέρης ̓Ασίης ἡγήτορα θήσω.
<colluth. rape. 1.150> ἔργα μόθων ἀθέριζε: τί γὰρ πολέμων βασιλῆι;
<colluth. rape. 1.151> κοίρανος ἰφθίμοισι καὶ ἀπτολέμοισι κελεύει.
<colluth. rape. 1.152> οὐκ αἰεὶ θεράποντες ἀριστεύουσιν ̓Αθήνης:
<colluth. rape. 1.153> ὠκύμοροι θνῄσκουσιν ὑποδρηστῆρες ̓Ενυοῦς.
<colluth. rape. 1.154> τοίην κοιρανίην πρωτόθρονος ὤπασεν ̔́Ηρη.
<colluth. rape. 1.155> ἡ δ' ἑανὸν βαθύκολπον, ἐς ἠέρα γυμνώσασα
<colluth. rape. 1.156> κόλπον, ἀνῃώρησε καὶ οὐκ ᾐδέσσατο Κύπρις.
<colluth. rape. 1.157> χειρὶ δ' ἐλαφρίζουσα μελίφρονα δεσμὸν ἐρώτων
<colluth. rape. 1.158> στῆθος ἅπαν γύμνωσε καὶ οὐκ ἐμνήσατο μαζῶν.
<colluth. rape. 1.159> τοῖα δὲ μειδιόωσα προσέννεπε μηλοβοτῆρα:
<colluth. rape. 1.160> δέξό με καὶ πολέμων ἐπιλήθεο, δέχνυσο μορφὴν
<colluth. rape. 1.161> ἡμετέρην καὶ σκῆπτρα καὶ ̓Ασίδα κάλλιπε γαῖαν.
<colluth. rape. 1.162> ἔργα μόθων οὐκ οἶδα: τί γὰρ σακέων ̓Αφροδίτῃ;
<colluth. rape. 1.163> ἀγλαΐῃ πολὺ μᾶλλον ἀριστεύουσι γυναῖκες.
<colluth. rape. 1.164> ἀντὶ μὲν ἠνορέης ἐρατὴν παράκοιτιν ὀπάσσω,
<colluth. rape. 1.165> ἀντὶ δὲ κοιρανίης ̔Ελένης ἐπιβήσεο λέκτρων:
<colluth. rape. 1.166> νυμφίον ἀθρήσει σε μετὰ Τροίην Λακεδαίμων
<colluth. rape. 1.167> οὔπω μῦθος ἔληγεν, ὁ δ' ἀγλαὸν ὤπασε μῆλον,
<colluth. rape. 1.168> ἀγλαΐης ἀνάθημα, μέγα κτέρας ̓Αφρογενείῃ,
<colluth. rape. 1.169> φυταλιὴν πολέμοιο, κακὴν πολέμοιο γενέθλην.
<colluth. rape. 1.170> χειρὶ δὲ μῆλον ἔχουσα τόσην ἀνενείκατο φωνὴν
<colluth. rape. 1.171> ̔́Ηρην κερτομέουσα καὶ ἀντιάνειραν ̓Αθήνην:
<colluth. rape. 1.172> εἴξατέ μοι πολέμοιο συνήθεες, εἴξατε νίκης.
<colluth. rape. 1.173> ἀγλαΐην ἐφίλησα, καὶ ἀγλαΐη με διώκει.
<colluth. rape. 1.174> φασί σε, μῆτερ ̓́Αρηος, ὑπ' ὠδίνεσσιν ἀέξειν
<colluth. rape. 1.175> ἠυκόμων Χαρίτων ἱερὸν χορόν: ἀλλά σε πᾶσαι
<colluth. rape. 1.176> σήμερον ἠρνήσαντο, καὶ οὐ μίαν εὗρες ἀρωγόν.
<colluth. rape. 1.177> οὐ σακέων βασίλεια καὶ οὐ πυρός ἐσσι τιθήνη:
<colluth. rape. 1.178> οὔ σοι ̓́Αρης ἐπάρηξε, καὶ εἰ δορὶ μαίνεται ̓́Αρης,
<colluth. rape. 1.179> οὐ φλόγες ̔Ηφαίστοιο, καὶ εἰ φλογὸς ἆσθμα λοχεύει.
<colluth. rape. 1.180> οἶα δὲ κυδιάεις ἀνεμώλιος, ̓Ατρυτώνη,
<colluth. rape. 1.181> ἣν γάμος οὐκ ἔσπειρε καὶ οὐ μαιώσατο μήτηρ,
<colluth. rape. 1.182> ἀλλὰ σιδηρείη σε τομὴ καὶ ῥίζα σιδήρου
<colluth. rape. 1.183> πατρῴων ἀλόχευτον ἀνεβλάστησε καρήνων.
<colluth. rape. 1.184> οἶα δὲ χαλκείοισι καλυψαμένη χρόα πέπλοις
<colluth. rape. 1.185> καὶ φεύγεις φιλότητα καὶ ̓́Αρεος ἔργα διώκεις,
<colluth. rape. 1.186> ἁρμονίης ἀδίδακτος, ὁμοφροσύνης ἀδαήμων.
<colluth. rape. 1.187> ἀγνώσσεις, ὅτι μᾶλλον ἀνάλκιδές εἰσιν ̓Αθῆναι
<colluth. rape. 1.188> τοῖαι, κυδαλίμοισιν ἀγαλλόμεναι πολέμοισι,
<colluth. rape. 1.189> κεκριμένων μελέων οὔτ' ἄρσενες οὔτε γυναῖκες;
<colluth. rape. 1.190> τοῖον ἐφυβρίζουσα προσέννεπε Κύπρις ̓Αθήνην,
<colluth. rape. 1.191> ὣς ἡ μὲν πτολίπορθον ἀέθλιον ἔλλαχε μορφῆς
<colluth. rape. 1.192> ̔́Ηρην ἐξελάσασα καὶ ἀσχαλόωσαν ̓Αθήνην:
<colluth. rape. 1.193> ἱμείρων δ' ὑπ' ἔρωτι καὶ ἣν οὐκ εἶδε διώκων,
<colluth. rape. 1.194> Δύσπαρις ἀθροίσας ἐπὶ δάσκιον ἤγαγεν ὕλην
<colluth. rape. 1.195> ἀνέρας ἐργοπόνοιο δαήμονας ̓Ατρυτώνης.
<colluth. rape. 1.196> ἔνθα πολυπ0ρέμνοιο δαϊζόμεναι δρύες ̓́Ιδης
<colluth. rape. 1.197> ἤριπον ἀρχεκάκοιο περιφροσύνῃσι Φερέκλου,
<colluth. rape. 1.198> ὅς τότε μαργαίνοντι χαριζόμενος βασιλῆι
<colluth. rape. 1.199> νῆας ̓Αλεξάνδρῳ δρυτόμῳ τεκτήνατο χαλκῷ.
<colluth. rape. 1.200> αὐτῆμαρ προβέβουλε καὶ αὐτῆμαρ κάμε νῆας,
<colluth. rape. 1.201> νῆας δ' οὐκ ἐνόησε καὶ οὐκ ἤσκησεν ̓Αθήνη.
<colluth. rape. 1.202> ἄρτι μὲν ̓Ιδαίων ὀρέων ἠλλάξατο πόντον
<colluth. rape. 1.203> καὶ λεχέων ἐπίκουρον ἐφεσπομένην ̓Αφροδίτην
<colluth. rape. 1.204> πολλάκις ἀκταίοισιν ἱλασσάμενος θυέεσσιν
<colluth. rape. 1.205> ἔπλεεν ̔Ελλήσποντον ἐπ' εὐρέα νῶτα θαλάσσης,
<colluth. rape. 1.206> τῷ δὲ πολυτλήτων σημήια φαίνετο μόχθων.
<colluth. rape. 1.207> κυανέη μὲν ὕπερθεν ἀναθρώσκουσα θάλασσα
<colluth. rape. 1.208> οὐρανὸν ὀρφναίων ἑλίκων ἐζώσατο δεσμῷ
<colluth. rape. 1.209> εἶθαρ ἀμιχθαλόεντος ἀπ' ἠέρος ὄμβρον ἱεῖσα,
<colluth. rape. 1.210> ἐκλύσθη δέ τε πόντος ἐρεσσομένων ἐρετάων.
<colluth. rape. 1.211> τόφρα δὲ Δαρδανίην καὶ Τρώιον οὖδας ἀμείψας
<colluth. rape. 1.212> ̓Ισμαρίδος μεθέηκε παραπλώων στόμα λίμνης,
<colluth. rape. 1.213> αἶψα δὲ Θρηικίοιο μετ' οὔρεα Παγγαίοιο
<colluth. rape. 1.214> Φυλλίδος ἀντέλλοντα φιλήνορος ἔδρακε τύμβον
<colluth. rape. 1.215> καὶ δρόμον ἐννεάκυκλον ἀλήμονος εἶδε κελεύθου,
<colluth. rape. 1.216> ἔνθα διαστείχουσα κινύρεο, Φυλλίς, ἀκοίτην
<colluth. rape. 1.217> δεχνυμένη παλίνορσον ἀπήμονα Δημοφόωντα,
<colluth. rape. 1.218> ὁππότε νοστήσειεν ̓Αθηναίης ἀπὸ δήμων.
<colluth. rape. 1.219> τῷ δὲ βαθυκλήροιο διὰ χθονὸς Αἱμονιήων
<colluth. rape. 1.220> ἐξαπίνης ἀνέτελλεν ̓Αχαιίδος ἄνθεα γαίης,
<colluth. rape. 1.221> Φθίη βωτιάνειρα καὶ εὐρυάγυια Μυκήνη.
<colluth. rape. 1.222> ἔνθεν ἀνερχομένοιο παρ' εἰαμενὰς ̓Ερυμάνθου
<colluth. rape. 1.223> Σπάρτην καλλιγύναικα, φίλην πόλιν ̓Ατρείωνος,
<colluth. rape. 1.224> κεκλιμένην ἐνόησεν ἐπ' Εὐρώταο ῥεέθροις.
<colluth. rape. 1.225> ἄγχι δὲ ναιομένην ὑπὸ δάσκιον οὔρεος ὕλην
<colluth. rape. 1.226> γείτονα παπταίνων ἐρατὴν θηεῖτο Θεράπνην.
<colluth. rape. 1.227> οὔπω κεῖθεν ἔην δολιχὸς πλόος, οὐδέ γαλήνης
<colluth. rape. 1.228> δηρὸν ἐρεσσομένων ἠκούετο δοῦπος ἐρετμῶν,
<colluth. rape. 1.229> καὶ χθονὸς εὐκόλποισιν ἐπ' ἠιόνεσσι βαλόντες
<colluth. rape. 1.230> πείσματα νηὸς ἔδησαν, ὅσοις ἁλὸς ἔργα μεμήλει.
<colluth. rape. 1.231> αὐτὰρ ὁ χιονέοιο λοεσσάμενος ποταμοῖο
<colluth. rape. 1.232> ᾤχετο φειδομένοισιν ἐπ' ἴχνεσιν ἴχνος ἐρείδων,
<colluth. rape. 1.233> μὴ πόδες ἱμερόεντες ὑποχραίνοιντο κονίης,
<colluth. rape. 1.234> μὴ πλοκάμων κυνέῃσιν ἐπιβρίσαντες ἐθείρας
<colluth. rape. 1.235> ὀξύτερον σπεύδοντος ἀναστέλλοιεν ἀῆται.
<colluth. rape. 1.236> ἄρτι μὲν αἰπύδμητα φιλοξείνων ναετήρων
<colluth. rape. 1.237> δώματα παπταίνων καὶ γείτονας ἐγγύθι νηοὺς
<colluth. rape. 1.238> ἄστεος ἀγλαΐην διεμέτρεεν, ἔνθα μὲν αὐτῆς
<colluth. rape. 1.239> χρύσεον ἐνδαπίης θηεύμενος εἶδος ̓Αθήνης,
<colluth. rape. 1.240> ἔνθα δὲ Καρνείοιο φίλον κτέρας ̓Απόλλωνος
<colluth. rape. 1.241> οἶκον ̓Αμυκλαίοιο παραγνάμψας ̔Υακίνθου,
<colluth. rape. 1.242> ὅν ποτε κουρίζοντα σὺν ̓Απόλλωνι νοήσας
<colluth. rape. 1.243> δῆμος ̓Αμυκλαίων ἠγάσσατο, μὴ Διὶ Λητὼ
<colluth. rape. 1.244> κυσαμένη καὶ τοῦτον ἀνήγαγεν: αὐτὰρ ̓Απόλλων
<colluth. rape. 1.245> οὐκ ἐκάη Ζεφύρῳ ζηλήμονι παῖδα φυλάσσων.
<colluth. rape. 1.246> γαῖα δὲ δακρύσαντι χαριζομένη βασιλῆι
<colluth. rape. 1.247> ἄνθος ἀνηέξησε, παραίφασιν ̓Απόλλωνος,
<colluth. rape. 1.248> ἄνθος ἀριζήλοιο φερώνυμον ἡβητῆρος.
<colluth. rape. 1.249> ἤδη δ' ἀγχιδόμοισιν ἐπ' ̓Ατρείδαο μελάθροις
<colluth. rape. 1.250> ἵστατο θεσπεσίῃσιν ἀγαλλόμενος χαρίτεσσιν.
<colluth. rape. 1.251> οὐ Διὶ τοῖον ἔτικτεν ἐπήρατον υἷα Θυώνη:
<colluth. rape. 1.252> ἱλήκοις, Διόνυσε: καὶ εἰ Διός ἐσσι γενέθλης,
<colluth. rape. 1.253> καλὸς ἔην καὶ καὶ κεῖνος ἐπ' ἀγλαΐῃσι προσώπων.
<colluth. rape. 1.254> ἡ δὲ φιλοξείνων θαλάμων κληῖδας ἀνεῖσα
<colluth. rape. 1.255> ἐξαπίνης ̔Ελένη μετεκίαθε δώματος αὐλὴν
<colluth. rape. 1.256> καὶ θαλερῶν προπάροιθεν ὀπιπεύουσα θυράων
<colluth. rape. 1.257> ὡς ἴδεν, ὣς ἐκάλεσσε καὶ ἐς μυχὸν ἤγαγεν οἴκου
<colluth. rape. 1.258> καί μιν ἐφεδρήσσειν νεοπηγέος ὑψόθεν ἕδρης
<colluth. rape. 1.259> ἀργυρέης ἐπέτελλε: κόρον δ' οὐκ εἶχεν ὀπωπῆς
<colluth. rape. 1.260> ἄλλοτε δὴ χρύσειον ὀισαμένη Κυθερείης
<colluth. rape. 1.261> κοῦρον ὀπιπεύειν θαλαμηπόλον—ὀψὲ δ' ἀνέγνω,
<colluth. rape. 1.262> ὡς οὐκ ἔστιν ̓́Ερως: βελέων δ' οὐκ εἶδε φαρέτρην—
<colluth. rape. 1.263> πολλάκι δ' ἀγλαΐῃσιν ἐυγλήνοισι προσώπων
<colluth. rape. 1.264> παπταίνειν ἐδόκευε τὸν ἡμερίδων βασιλῆα:
<colluth. rape. 1.265> ἀλλ' οὐχ ἡμερίδων θαλερὴν ἐδόκευεν ὀπώρην
<colluth. rape. 1.266> πεπταμένην χαρίεντος ἐπὶ ξυνοχῇσι καρήνου.
<colluth. rape. 1.267> ὀψὲ δὲ θαμβήσασα τόσην ἀνενείκατο φωνήν:
<colluth. rape. 1.268> ξεῖνε, πόθεν τελέθεις; ἐρατὸν γένος εἰπὲ καὶ ἡμῖν.
<colluth. rape. 1.269> ἀγλαΐην μὲν ἔοικας ἀριζήλῳ βασιλῆι,
<colluth. rape. 1.270> ἀλλὰ τεὴν οὐκ οἶδα παρ' ̓Αργείοισι γενέθλην.
<colluth. rape. 1.271> πᾶσαν Δευκαλίωνος ἀμύμονος οἶδα γενέθλην:
<colluth. rape. 1.272> οὐ Πύλον ἠμαθόεσσαν ἔχεις, Νηλήιον οὖδας,
<colluth. rape. 1.273> —̓Αντίλοχον δεδάηκα, τεὴν δ' οὐκ εἶδον ὀπωπὴν
<colluth. rape. 1.274> οὐ Φθίην χαρίεσσαν, ἀριστήων τροφὸν ἀνδρῶν:
<colluth. rape. 1.275> οἶδα περικλήιστον ὅλον γένος Αἰακιδάων,
<colluth. rape. 1.276> ἀγλαΐην Πηλῆος, ἐυκλείην Τελαμῶνος,
<colluth. rape. 1.277> ἤθεα Πατρόκλοιο καὶ ἠνορέην ̓Αχιλῆος.
<colluth. rape. 1.278> τοῖα Πάριν ποθέουσα λιγύθροος ἔννεπε νύμφη:
<colluth. rape. 1.279> αὐτὰρ ὁ μειλιχίην ἠμείβετο γῆρυν ἀνοίξας:
<colluth. rape. 1.280> εἴ τινά που Φρυγίης ἐνὶ πείρασι γαῖαν ἀκούεις,
<colluth. rape. 1.281> ̓́Ιλιον, ἣν πύργωσε Ποσειδάων καὶ ̓Απόλλων:
<colluth. rape. 1.282> εἴ τινά που πολύολβον ἐνὶ Τροίῃ βασιλῆα
<colluth. rape. 1.283> ἔκλυες εὐώδινος ἀπὸ Κρονίδαο γενέθλης:
<colluth. rape. 1.284> ἔνθεν ἀριστεύων ἐμφύλια πάντα διώκω.
<colluth. rape. 1.285> εἰμί, γύναι, Πριάμοιο πολυχρύσου φίλος υἱός,
<colluth. rape. 1.286> εἰμὶ δὲ Δαρδανίδης: ὁ δὲ Δάρδανος ἐκ Διὸς ἦεν,
<colluth. rape. 1.287> ᾧ καὶ ἀπ' Οὐλύμποιο θεοὶ ξυνήονες ἀνδρῶν
<colluth. rape. 1.288> πολλάκι θητεύουσι καὶ ἀθάνατοί περ ἐόντες:
<colluth. rape. 1.289> ὧν ὁ μὲν ἡμετέρης δωμήσατο τείχεα πάτρης,
<colluth. rape. 1.290> τείχεα μαρμαίροντα, Ποσειδάων καὶ ̓Απόλλων.
<colluth. rape. 1.291> αὐτὰρ ἐγώ, βασίλεια, δικασπόλος εἰμὶ θεάων:
<colluth. rape. 1.292> καὶ γὰρ ἀκηχεμένῃσιν ἐπουρανίῃσι δικάζων
<colluth. rape. 1.293> Κύπριδος ἀγλαΐην καὶ ἐπήρατον ᾔνεσα μορφήν,
<colluth. rape. 1.294> ἡ δὲ περικλήιστον, ἐμῶν ἀντάξιον ἔργων,
<colluth. rape. 1.295> νύμφην ἱμερόεσσαν ἐμοὶ κατένευσεν ὀπάσσαι,
<colluth. rape. 1.296> ἣν ̔Ελένην ἐνέπουσι, κασιγνήτην ̓Αφροδίτης,
<colluth. rape. 1.297> ἧς ἕνεκεν τέτληκα καὶ οἴδματα τόσσα περῆσαι.
<colluth. rape. 1.298> δεῦρο γάμον κεράσωμεν, ἐπεὶ Κυθέρεια κελεύει:
<colluth. rape. 1.299> μή με καταισχύνειας, ἐμὴν μὴ Κύπριν ἐλέγξῃς.
<colluth. rape. 1.300> οὐκ ἐρέω: τί δὲ τόσσον ἐπισταμένην σε διδάξω;
<colluth. rape. 1.301> οἶσθα γάρ, ὡς Μενέλαος ἀνάλκιδός ἐστι γενέθλης:
<colluth. rape. 1.302> οὐ τοῖαι γεγάασιν ἐν ̓Αργείοισι γυναῖκες,
<colluth. rape. 1.303> καὶ γὰρ ἀκιδνοτέροισιν ἀεξόμεναι μελέεσσιν
<colluth. rape. 1.304> ἀνδρῶν εἶδος ἔχουσι, νόθοι δ' ἐγένοντο γυναῖκες.
<colluth. rape. 1.305> ἔννεπεν: ἡ δ' ἐρόεσσαν ἐπὶ χθονὶ πῆξεν ὀπωπὴν
<colluth. rape. 1.306> δηρὸν ἀμηχανέουσα καὶ οὐκ ἠμείβετο νύμφη.
<colluth. rape. 1.307> ὀψὲ δὲ θαμβήσασα τόσην ἀνενείκατο φωνήν:
<colluth. rape. 1.308> ἀτρεκέως, ὦ ξεῖνε, τεῆς ποτε πυθμένα πάτρης
<colluth. rape. 1.309> τὸ πρὶν ἐδωμήσαντο Ποσειδάων καὶ ̓Απόλλων;
<colluth. rape. 1.310> ἤθελον ἀθανάτων δαιδάλματα κεῖνα νοῆσαι
<colluth. rape. 1.311> καὶ νομὸν οἰοπόλοιο λιγύπνοον ̓Απόλλωνος,
<colluth. rape. 1.312> ἔνθα θεοδμήτοισι παρὰ προθύροισι πυλάων
<colluth. rape. 1.313> πολλάκις εἰλιπόδεσσιν ἐφέσπετο βουσὶν ̓Απόλλων.
<colluth. rape. 1.314> ἀγρέο νῆν Σπάρτηθεν ἐπὶ Τροίην με κομίζων.
<colluth. rape. 1.315> ἕψομαι, ὡς Κυθέρεια γάμων βασίλεια κελεύει.
<colluth. rape. 1.316> οὐ τρομέω Μενέλαον, ὅταν Τροίη με νοήσῃ:
<colluth. rape. 1.317> τοίην συνθεσίην καλλίσφυρος ἔννεπε νύμφη.
<colluth. rape. 1.318> νὺξ δέ, πόνων ἄμπαυμα μετ' ἠελίοιο κελεύθους,
<colluth. rape. 1.319> ὕπνον ἐλαφρίζουσα, παρήορον ὤπασεν ἠῶ
<colluth. rape. 1.320> ἀρχομένην: δοιὰς δὲ πύλας ὤιξεν ὀνείρων,
<colluth. rape. 1.321> τὴν μὲν ἀληθείης—κεράων ἀπελάμπετο κόσμος—
<colluth. rape. 1.322> ἔνθεν ἀναθρῴσκουσι θεῶν νημερτέες ὀμφαί,
<colluth. rape. 1.323> τὴν δὲ δολοφροσύνης, κενεῶν θρέπτειραν ὀνείρων.
<colluth. rape. 1.324> αὐτὰρ ὁ ποντοπόρων ̔Ελένην ἐπὶ σέλματα νηῶν
<colluth. rape. 1.325> ἐκ θαλάμων ἐκόμισσε φιλοξείνου Μενελάου,
<colluth. rape. 1.326> κυδιόων δ' ὑπέροπλον ὑποσχεσίῃ Κυθερείης
<colluth. rape. 1.327> φόρτον ἄγων ἔσπευδεν ἐς ̓́Ιλιον ἰωχμοῖο.
<colluth. rape. 1.328> ̔Ερμιόνη δ' ἀνέμοισιν ἀπορρίψασα καλύπτρην
<colluth. rape. 1.329> ἱσταμένης πολύδακρυς ἀνέστενεν ἠριγενείης,
<colluth. rape. 1.330> πολλάκι δ' ἀμφιπόλους θαλάμων ἔκτοσθε λαβοῦσα,
<colluth. rape. 1.331> ὀξύτατον βοόωσα τόσην ἀνενείκατο φωνήν:
<colluth. rape. 1.332> παῖδες, πῆ με λιποῦσα πολύστονον ᾤχετο μήτηρ,
<colluth. rape. 1.333> ἣ χθιζόν σὺν ἐμοὶ θαλάμων κληῖδας ἑλοῦσα
<colluth. rape. 1.334> ἔδραθεν ὑπνώουσα καὶ ἐς μίαν ἤλυθεν εὐνήν;
<colluth. rape. 1.335> ἔννεπε δακρυχέουσα, συνωδύροντο δὲ παῖδες.
<colluth. rape. 1.336> ἀγρόμεναι δ' ἑκάτερθεν ἐπὶ προθύροισιν ἐρύκειν
<colluth. rape. 1.337> ̔Ερμιόνην στενάχουσαν ἐπειρήσαντο γυναῖκες:
<colluth. rape. 1.338> τέκνον ὀδυρομένη, γόον εὔνασον. ̓́Ωιετο μήτηρ,
<colluth. rape. 1.339> νοστήσει παλίνορσος: ἔτι κλαίουσα νοήσεις.
<colluth. rape. 1.340> οὐχ ὁράᾳς; γοεραί μὲν ἐπιμύουσιν ὀπωπαί,
<colluth. rape. 1.341> πυκνὰ δὲ μυρομένης θαλεραὶ μινύθουσι παρειαί.
<colluth. rape. 1.342> ἦ τάχα νυμφάων ἐς ὁμήγυριν ἀγρομενάων
<colluth. rape. 1.343> ἤλυθεν, ἰθείης δὲ παραπλάζουσα κελεύθου
<colluth. rape. 1.344> ἵσταται ἀσχαλόωσα, καὶ ἐς λειμῶνα μολοῦσα
<colluth. rape. 1.345> ὡράων δροσόεντος ὑπὲρ πεδίοιο θαάσσει,
<colluth. rape. 1.346> ἢ χρόα πατρῴοιο λοεσσομένη ποταμοῖο
<colluth. rape. 1.347> ᾤχετο καὶ δήθυνεν ἐπ' Εὐρώταο ῥεέθροις.
<colluth. rape. 1.348> τοῖα δὲ δακρύσασα πολύστονος ἔννεπε κούρη:
<colluth. rape. 1.349> οἶδεν ὄρος, ποταμῶν ἐδάη ῥόον, οἶδε κελεύθους
<colluth. rape. 1.350> ἐς ῥόδον, ἐς λειμῶνα: τί μοι φθέγγεσθε, γυναῖκες;
<colluth. rape. 1.351> ἀστέρες ὑπνώουσι, καὶ ἐν σκοπέλοισιν ἰαύει:
<colluth. rape. 1.352> ἀστέρες ἀντέλλουσι, καὶ οὐ παλίνορσος ἱκάνει.
<colluth. rape. 1.353> μῆτερ ἐμή, τίνα χῶρον ἔχεις; τίνα δ' οὔρεα ναίεις;
<colluth. rape. 1.354> πλαζομένην θῆρές σε κατέκτανον; ἀλλὰ καὶ αὐτοὶ
<colluth. rape. 1.355> θῆρες ἀριζήλοιο Διὸς τρομέουσι γενέθλην
<colluth. rape. 1.356> ἤριπες ἐξ ὀχέων χθαμαλῆς ἐπὶ νῶτα κονίης
<colluth. rape. 1.357> σὸν δέμας οἰοπόλοισιν ἐνὶ δρυμοῖσι λιποῦσα;
<colluth. rape. 1.358> ἀλλὰ πολυπρέμνων ξυλόχων ὑπὸ δάσκιον ὕλην
<colluth. rape. 1.359> δένδρεα παπτήνασα καὶ αὐτῶν μέχρι πετήλων
<colluth. rape. 1.360> σὸν δέμας οὐκ ἐνόησα: καὶ οὐ νεμεσίζομαι ὕλῃ.
<colluth. rape. 1.361> μὴ διεροῖς στονόεντος ἐπ' Εὐρώταο ῥεέθροις
<colluth. rape. 1.362> νηχομένην ἐκάλυψεν ὑποβρυχίην σε γαλήνη;
<colluth. rape. 1.363> ἀλλὰ καὶ ἐν ποταμοῖσι καὶ ἐν πελάγεσσι θαλάσσης
<colluth. rape. 1.364> νηιάδες ζώουσι καὶ οὐ κτείνουσι γυναῖκας.
<colluth. rape. 1.365> ὣς ἡ μὲν στενάχιζεν: ἀνακλίνουσα δὲ δειρὴν
<colluth. rape. 1.366> ὕπνον ἔπνει, θανάτοιο συνέμπορον: ἦ γὰρ ἐτύχθη
<colluth. rape. 1.367> ἄμφω ἀναγκαίη ξυνήια πάντα λαχόντε
<colluth. rape. 1.368> ἔργα παλαιοτέροιο κασιγνήτοιο διώκειν.
<colluth. rape. 1.369> ἔνθεν ἀκηχεμένοισι βαρυνόμεναι βλεφάροισι
<colluth. rape. 1.370> πολλάκις ὑπνώουσιν, ὅτε κλαίουσι, γυναῖκες.
<colluth. rape. 1.371> ἡ μὲν ἀλητεύουσα δολοφροσύνῃσιν ὀνείρων
<colluth. rape. 1.372> μητέρα παπταίνειν ὠίσατο, τοῖα δὲ κούρη
<colluth. rape. 1.373> ἴαχε θαμβήσασα καὶ ἀχνυμένη περ ἐοῦσα:
<colluth. rape. 1.374> χθιζὸν ὀδυρομένην με δόμων ἔκτοσθε φυγοῦσα
<colluth. rape. 1.375> κάλλιπες ὑπνώουσαν ὑπὲρ λεχέων γενετῆρος.
<colluth. rape. 1.376> ποῖον ὄρος μεθέηκα; τίνας προλέλοιπα κολώνας;
<colluth. rape. 1.377> οὕτω καλλικόμοιο μεθ' ἁρμονίην ̓Αφροδίτην ̓Αφροδίτης;
<colluth. rape. 1.378> τοῖα δὲ φωνήσασα προσέννεπε Τυνδαρεώνη:
<colluth. rape. 1.379> τέκνον ἀκηχεμένη, μὴ μέμφεο δεινὰ παθούσῃ:
<colluth. rape. 1.380> ὁ χθιζός με μολών ἀπατήλιος ἥρπασεν ἀνήρ.
<colluth. rape. 1.381> ἔννεπεν. ἡ δ' ἀνόρουσε καὶ οὐχ ὁρόωσα τιθήνην
<colluth. rape. 1.382> ὀξυτέρῃ πολὺ μᾶλλον ἀνεβρυχήσατο φωνῇ:
<colluth. rape. 1.383> ἠερίης, ὄρνιθες, ἐύπτερα τέκνα γενέθλης,
<colluth. rape. 1.384> εἴπατε νοστήσαντες ἐπὶ Κρήτην Μενελάῳ:
<colluth. rape. 1.385> χθιζὸν ἐπὶ Σπάρτην τις ἀνὴρ ἀθεμίστιος ἐλθὼν
<colluth. rape. 1.386> ἀγλαΐην ξύμπασαν ἑῶν ἀλάπαξε μελάθρων.
<colluth. rape. 1.387> ὣς ἡ μὲν πολύδακρυς ἐς ἠέρα φωνήσασα,
<colluth. rape. 1.388> μητέρα μαστεύουσα, μάτην ἐπλάζετο κούρη.
<colluth. rape. 1.389> καὶ Κικόνων πτολίεθρα καὶ Αἰολίδος πόρον ̔́Ελλης
<colluth. rape. 1.390> Δαρδανίης λιμένεσσιν ὁ νυμφίος ἤγαγε νύμφην.
<colluth. rape. 1.391> πυκνὰ δὲ τίλλε κόμην, χρυσέην δ' ἔρριψε καλύπτρην
<colluth. rape. 1.392> Κασσάνδρη νεόφοιτον ἀπ' ἀκροπόληος ἰδοῦσα.
<colluth. rape. 1.393> Τροίη δ' ὑψιδόμων πυλέων κληῖδας ἀνεῖσα
<colluth. rape. 1.394> δέξατο νοστήσαντα τὸν ἀρχέκακον πολιήτην.
