<hp. Alim..1> τροφὴ καὶ τροφῆς εἶδος μία καὶ πολλαί: μία μὲν ᾗ γένος ἕν, εἶδος δὲ ὑγρότητι καὶ ξηρότητι: καὶ ἐν τούτοις ἰδέαι καὶ πόσον ἐστὶ καὶ ἔς τινα  καὶ ἐς τοσαῦτα.
<hp. Alim..2> αὔξει δὲ καὶ ῥώννυσι καὶ σαρκοῖ καὶ ὁμοιοῖ καὶ ἀνομοιοῖ τὰ ἐν ἑκάστοις κατὰ φύσιν τὴν  ἑκάστου καὶ τὴν ἐξ ἀρχῆς δύναμιν.
<hp. Alim..3> ὁμοιοῖ δὲ ἐς δύναμιν, ὅταν κρατήσῃ ἡ ἐπεισιοῦσα, καὶ ὅταν ἐπικρατῆται ἡ προῦ πάρχουσα.
<hp. Alim..4> γίγνεται δὲ καὶ ἐξίτηλος, ὁτὲ μὲν ἡ προτέρη ἐν χρόνῳ ἀπολυθεῖσα ἢ ἐπιπροστεθεῖσα, ὁτὲ δὲ ἡ  ὑστέρη ἐν χρόνῳ ἀπολυθεῖσα ἢ ἐπιπροστεθεῖσα.
<hp. Alim..5> ἀμαυροῖ δὲ ἑκατέρας ἐν χρόνῳ καὶ μετὰ χρόνον ἡ ἔξωθεν συνεχὴς ἐπεισκριθεῖσα καὶ ἐπὶ πολλὸν χρόνον στερεμνίως πᾶσι τοῖς μέλεσι  διαπλεκεῖσα.
<hp. Alim..6> καὶ τὴν μὲν ἰδίην ἰδέην ἐξέβλαστησε: μεταβάλλει τε τὴν ἀρχαίην καὶ καταφέρεται: τρέφει δὲ πεττομένη: τὴν δὲ προτέρην ἰδέην ἐξαλλάσσει ἔστιν ὅτε καὶ τὰς προτέρας ἐξη μαύρωσεν.
<hp. Alim..7> δύναμις δὲ τροφῆς ἀφικνεῖται καὶ ἐς ὀστέον καὶ πάντα τὰ μέρεα αὐτοῦ, καὶ ἐς νεῦρον καὶ ἐς φλέβα καὶ ἐς ἀρτηρίην καὶ ἐς μῦν καὶ ἐς ὑμένα καὶ σάρκα καὶ πιμελὴν καὶ αἷμα καὶ φλέγμα καὶ μυελὸν καὶ ἐγκέφαλον καὶ νωτιαῖον καὶ τὰ ἐντοσθίδια καὶ πάντα τὰ μέρεα αὐτῶν, καὶ δὴ καὶ ἐς θερμασίην καὶ πνεῦμα καὶ  ὑγρασίην.
<hp. Alim..8> τροφὴ δὲ τὸ τρέφον, τροφὴ δὲ τὸ οἷον,  τροφὴ δὲ τὸ μέλλον.
<hp. Alim..9> ἀρχὴ δὲ πάντων μία καὶ τελευτὴ πάντων  μία, καὶ ἡ αὐτὴ τελευτὴ καὶ ἀρχή.
<hp. Alim..10> καὶ ὅσα κατὰ μέρος ἐν τροφῇ καλῶς καὶ κακῶς διοικεῖται, καλῶς μὲν ὅσα προείρηται,  κακῶς δὲ ὅσα τούτοις τὴν ἐναντίην ἔχει τάξιν.
<hp. Alim..11> χυλοὶ ποικίλοι καὶ χρώμασι καὶ δυνάμεσι καὶ ἐς βλαβὴν καὶ ἐς ὠφελίην, καὶ οὔτε βλάπτειν οὔτε ὠφελεῖν, καὶ πλήθει καὶ ὑπερβολῇ καὶ  ἐλλείψει καὶ διαπλοκῇ ὧν μέν, ὧν δὲ οὔ.
<hp. Alim..12> καὶ πάντων ἐς θερμασίην βλάπτει καὶ ὠφελεῖ, ἐς ψύξιν βλάπτει καὶ ὠφελεῖ, ἐς δύναμιν  βλάπτει καὶ ὠφελεῖ.
<hp. Alim..13> δυνάμιος δὲ ποικίλαι φύσιες.
<hp. Alim..14> χυμοὶ φθείροντες καὶ ὅλον καὶ μέρος καὶ ἔξωθεν καὶ ἔνδοθεν, αὐτόματοι οὐκ αὐτόματοι, ἡμῖν μὲν αὐτόματοι αἰτίῃ δὲ οὐκ αὐτόματοι. αἰτίης δὲ τὰ μὲν δῆλα τὰ δὲ ἄδηλα, καὶ τὰ μὲν  δυνατὰ τὰ δὲ ἀδύνατα.
<hp. Alim..15> φύσις ἐξαρκεῖ πάντα πᾶσι.
<hp. Alim..16> ἐς δὲ ταύτην, ἔξωθεν μὲν κατάπλασμα, κατάχρισμα, ἄλειμμα, γυμνότης ὅλου καὶ μέρεος καὶ σκέπη ὅλου καὶ μέρεος, θερμασίη καὶ ψύξις κατὰ τὸν αὐτὸν λόγον, καὶ στύψις καὶ ἕλκωσις καὶ δηγμὸς καὶ λίπασμα: ἔνδοθεν δὲ τινά τε τῶν εἰρημένων, καὶ ἐπὶ τούτοις αἰτίη ἄδηλος καὶ μέρει  καὶ ὅλῳ, τινί τε καὶ οὔ τινι.
<hp. Alim..17> ̓Αποκρίσιες κατὰ φύσιν, κοιλίης, οὔρων, ἱδρῶτος, πτυάλου, μύξης, ὑστέρης, καθ' αἱμορροϊδα, θύμον, λέπρην, φῦμα, καρκίνωμα, ἐκ ῥινῶν, ἐκ πλεύμονος, ἐκ κοιλίης, ἐξ ἕδρης, ἐκ καυλοῦ, κατὰ φύσιν καὶ παρὰ φύσιν. αἱ διακρίσιες τούτων ἄλλοισι πρὸς ἄλλον λόγον ἄλλοτε καὶ ἀλλοίως. μία φύσις ἐστὶ ταῦτα πάντα καὶ οὐ  μία: πολλαὶ φύσιές εἰσι ταῦτα πάντα καὶ μία.
<hp. Alim..18> φαρμακείη ἄνω καὶ κάτω, οὔτε ἄνω  οὔτε κάτω.
<hp. Alim..19> ἐν τροφῇ φαρμακείη ἄριστον, ἐν τροφῇ φαρμακείη φλαῦρον, φλαῦρον καὶ ἄριστον  πρός τι.
<hp. Alim..20> ἕλκος, ἐσχάρη, αἷμα, πύον, ἰχώρ, λέπρη, πίτυρον, ἄχωρ, λειχήν, ἀλφός, ἔφηλις, ὁτὲ μὲν βλάπτει, ὁτὲ δὲ ὠφελεῖ, ὁτὲ δὲ οὔτε βλάπτει  οὔτε ὠφελεῖ.
<hp. Alim..21> τροφὴ οὐ τροφή, ἢν μὴ δύνηται: μὴ τροφὴ τροφή, ἢν οἷόν τε ᾖ τρέφεσθαι. οὔνομα τροφή, ἔργον δὲ οὐχί: ἔργον τροφή, οὔνομα δὲ  οὐχί.
<hp. Alim..22> ἐς τρίχας καὶ ἐς ὄνυχας καὶ ἐς τὴν ἐσχάτην ἐπιφανείην ἔνδοθεν ἀφικνεῖται: ἔξωθεν τροφὴ ἐκ τῆς ἐσχάτης ἐπιφανείης ἐνδοτάτω  ἀφικνεῖται.
<hp. Alim..23> Σύρροια μία, σύμπνοια μία, συμπαθέα πάντα. κατὰ μὲν οὐλομελίην πάντα, κατὰ μέρος  δὲ τὰ ἐν ἑκάστῳ μέρει μέρεα πρὸς τὸ ἔργον.
<hp. Alim..24> ἀρχὴ μεγάλη ἐς ἔσχατον μέρος ἀφικνεῖται: ἐξ ἐσχάτου μέρεος ἐς ἀρχὴν μεγάλην  ἀφικνεῖται: μία φύσις εἶναι καὶ μὴ εἶναι.
<hp. Alim..25> νούσων δὲ διαφοραὶ ἐν τροφῇ, ἐν πνεύματι, ἐν θερμασίῃ, ἐν αἵματι, ἐν φλέγματι, ἐν χολῇ, ἐν χυμοῖσιν, ἐν σαρκί, ἐν πιμελῇ, ἐν φλεβί, ἐν ἀρτηρίῃ, ἐν νεύρῳ, μυί, ὑμένι, ὀστέῳ, ἐγκεφάλῳ, νωτιαίῳ μυελῷ, στόματι, γλώσσῃ, στομάχῳ, κοιλίῃ, ἐντέροισι, φρεσί, περιτοναίῳ, ἥπατι, σπληνί, νεφροῖς, κύστει, μήτρῃ, δέρματι. ταῦτα πάντα καὶ καθ' ἓν καὶ κατὰ μέρος. μέγεθος  αὐτῶν μέγα καὶ οὐ μέγα.
<hp. Alim..26> τεκμήρια, γαργαλισμός, ὀδύνη, ῥῆξις, γνώμη, ἱδρώς, οὔρων ὑπόστασις, ἡσυχίη, ῥιπτασμός, ὄψιος στάσιες, φαντασίαι, ἴκτερος, λυγμοί, ἐπιληψίη, αἷμα ὁλοσχερές, ὕπνος, καὶ ἐκ τούτων καὶ τῶν ἄλλων τῶν κατὰ φύσιν, καὶ ὅσα ἄλλα τοιουτότροπα ἐς βλάβην καὶ ἐς ὠφελίην ὁρμᾶ: πόνοι ὅλου καὶ μέρεος μεγέθους σημεῖα, τοῦ μὲν ἐς τὸ μᾶλλον, τοῦ δὲ ἐς τὸ ἧσσον, καὶ ἀπ' ἀμφοτέρων ἐς τὸ μᾶλλον καὶ ἀπ' ἀμφοτέρων  ἐς τὸ ἧσσον.
<hp. Alim..27> γλυκύ οὐ γλυκύ, γλυκὺ ἐς δύναμιν οἷον ὕδωρ, γλυκὺ ἐς γεῦσιν οἷον μέλι: σημεῖα ἑκατέρων, ἕλκεα, ὀφθαλμοὶ καὶ γεύσιες, καὶ ἐν τούτοις τὸ μᾶλλον καὶ τὸ ἧσσον: γλυκὺ ἐς τὴν ὄψιν καὶ ἐν χρώμασι καὶ ἐν ἄλλῃσι μίξεσι, γλυκὺ  μᾶλλον καὶ ἧττον.
<hp. Alim..28> ̓Αραιότης σώματος ἐς διαπνοίην οἷς πλέον ἀφαιρεῖται ὑγιεινόν: πυκνότης σώματος ἐς διαπνοίην οἷς ἔλασσον ἀφαιρεῖται νοσηλόν: οἱ διαπνεόμενοι καλῶς ἀσθενέστεροι καὶ ὑγιεινότεροι καὶ εὐανάσφαλτοι, οἱ διαπνεόμενοι κακῶς πρὶν ἢ νοσεῖν ἰσχυρότεροι, νοσήσαντες δὲ δυσανά σφαλτοι: ταῦτα δὲ καὶ ὅλῳ καὶ μέρει.
<hp. Alim..29> πλεύμων ἐναντίην σώματος τροφὴν  ἕλκει, τὰ δ' ἄλλα πάντα τὴν αὐτήν.
<hp. Alim..30> ἀρχὴ τροφῆς πνεύματος, ῥῖνες, στόμα, βρόγχος, πλεύμων, καὶ ἡ ἄλλη διαπνοίη: ἀρχὴ τροφῆς καὶ ὑγρῆς καὶ ξηρῆς, στόμα, στόμαχος, κοιλίη. ἡ δὲ ἀρχαιοτέρη τροφὴ διὰ τοῦ ἐπι γαστρίου, ᾗ ὁ ὀμφαλός.
<hp. Alim..31> ῥίζωσις φλεβῶν ἧπαρ, ῥίζωσις ἀρτηριῶν καρδίη: ἐκ τούτων ἀποπλανᾶται ἐς πάντα  αἷμα καὶ πνεῦμα, καὶ θερμασίη διὰ τούτων φοιτᾷ.
<hp. Alim..32> δύναμις μία καὶ οὐ μία, ᾗ πάντα ταῦτα καὶ τὰ ἑτεροῖα διοικεῖται, ἡ μὲν ἐς ζωὴν ὅλου καὶ μέρεος, ἡ δὲ ἐς αἴσθησιν ὅλου καὶ  μέρεος.
<hp. Alim..33> γάλα τροφή, οἷς γάλα τροφὴ κατὰ φύσιν, ἄλλοισι δὲ οὐχί, ἄλλοισι δὲ οἶνος τροφή, καὶ ἄλλοισιν οὐχί, καὶ σάρκες καὶ ἄλλαι ἰδέαι τροφῆς πολλαί, καὶ κατὰ χώρην καὶ κατ'  ἐθισμόν.
<hp. Alim..34> τρέφεται δὲ τὰ μὲν ἐς αὔξησιν καὶ ἐς τὸ εἶναι, τὰ δὲ ἐς τὸ εἶναι μοῦνον, οἷον γέροντες, τὰ δὲ πρὸς τούτῳ καὶ ἐς ῥώμην. διάθεσις ἀθλητικὴ οὐ φύσει: ἕξις ὑγιεινὴ κρείσσων ἐν  πᾶσιν.
<hp. Alim..35> μέγα τὸ πόσον εὐστόχως ἐς δύναμιν  συναρμοσθέν.
<hp. Alim..36> γάλα καὶ αἷμα τροφῆς πλεονασμός.
<hp. Alim..37> περίοδοι ἐς πολλὰ σύμφωνοι, ἐς ἔμβρυον ἐς τὴν τούτου τροφήν. αὖτις δ' ἄνω  ῥέπει ἐς γάλα καὶ ἐς τροφὴν βρέφεος.
<hp. Alim..38> ζωοῦται τὰ μὴ ζῷα, ζωοῦται τὰ  ζῷα, ζωοῦται τὰ μέρεα τῶν ζῴων.
<hp. Alim..39> φύσιες πάντων ἀδίδακτοι.
<hp. Alim..40> αἷμα ἀλλότριον ὠφέλιμον, αἷμα ἴδιον ὠφέλιμον, αἷμα ἀλλότριον βλαβερόν, αἷμα ἴδιον βλαβερόν, χυμοὶ ἴδιοι βλαβεροί, χυμοὶ ἀλλότριοι βλαβεροί, χυμοὶ ἀλλότριοι συμφέροντες, χυμοὶ ἴδιοι συμφέροντες, τὸ σύμφωνον διάφωνον, τὸ διάφωνον σύμφωνον, γάλα ἀλλότριον ἀστεῖον, γάλα ἴδιον φλαῦρον, γάλα ἀλλότριον βλαβερόν,  γάλα ἴδιον ὠφέλιμον.
<hp. Alim..41> σιτίον νέοις ἀκροσαπές, γέρουσιν ἐς τέλος  μεταβεβλημένον, ἀκμάζουσιν ἀμετάβλητον.
<hp. Alim..42> ἐς τύπωσιν λε' ἠέλιοι, ἐς κίνησιν ο', ἐς τελειότητα σι': ἄλλοι, ἐς ἰδέην με', ἐς κίνησιν ς', ἐς ἔξοδον σο': ἄλλοι, ν' ἐς ἰδέην, ἐς πρῶτον ἅλμα ρ', ἐς τελειότητα τ'. ἐς διάκρισιν μ', ἐς μετάβασιν ρ', ἐς ἔκπτωσιν σμ'. οὐκ ἔστι καὶ ἔστι. γίνεται δὲ ἐν τούτοις καὶ πλείω καὶ ἐλάσσω, καὶ καθ' ὅλον καὶ κατὰ μέρος, οὐ πολλὸν δὲ καὶ  πλείω πλείω καὶ ἐλάσσω ἐλάσσω.
<hp. Alim..43> ὀστέων τροφὴ ἐκ κατήξιος, ῥινὶ δὶς πέντε, γνάθῳ καὶ κληῖδι καὶ πλευρῇσι διπλάσιαι, πήχει τριπλάσιαι, κνήμῃ καὶ βραχίονι τετραπλάσιαι, μηρῷ πενταπλάσιαι, καὶ εἴ τι ἐν τούτοις  δύναται πλέον ἢ ἔλασσον.
<hp. Alim..44> αἷμα ὑγρὸν καὶ αἷμα στερεόν. αἷμα ὑγρὸν ἀστεῖον, αἷμα ὑγρὸν φλαῦρον: αἷμα στερεὸν ἀστεῖον, αἷμα στερεὸν φλαυρόν: πρός τι πάντα  φλαῦρα καὶ πάντα ἀστεῖα.
<hp. Alim..45> ὁδὸς ἄνω κάτω.
<hp. Alim..46> δύναμις τροφῆς κρέσσων ἢ ὄγκος, ὄγκος τροφῆς κρέσσων ἢ δύναμις, καὶ ἐν ὑγροῖς καὶ ἐν  ξηροῖς.
<hp. Alim..47> ἀφαιρεῖ καὶ προστίθησιν οὐ τωὐτό,  τῷ μὲν ἀφαιρεῖ, τῷ δὲ προστίθησι τωὐτό.
<hp. Alim..48> φλεβῶν διασφύξιες καὶ ἀναπνοὴ πλεύμονος καθ' ἡλικίην, καὶ σύμφωνα καὶ διάφωνα, καὶ νούσου καὶ ὑγιείης σημεῖα, καὶ ὑγιείης μᾶλλον ἢ νούσου καὶ νούσου μᾶλλον ἢ ὑγιείης:  τροφὴ γὰρ καὶ πνεῦμα.
<hp. Alim..49> ὑγρὴ τροφὴ εὐμετάβλητος μᾶλλον ἢ ξηρή: ξηρὴ τροφὴ εὐμετάβλητος μᾶλλον ἢ ὑγρή: ἡ δυσαλλοίωτος δυσεξανάλωτος, ἡ εὐπρόσθετος  εὐεξανάλωτος.
<hp. Alim..50> καὶ ὁκόσοι ταχείης προσθέσιος δέονται, ὑγρὸν ἴημα ἐς ἀνάληψιν δυνάμιος κράτιστον: ὁκόσοι δὲ ἔτι ταχυτέρης, δι' ὀσφρήσιος. ὁκόσοι  δὲ βραδυτέρης προσθέσιος δέονται, στερεὴ τροφή.
<hp. Alim..51> Μῦες στερεώτεροι δυσέκτηκτοι μᾶλλον τῶν ἄλλων, παρὲξ ὀστέου καὶ νεύρου: δυσμετάβλητα τὰ γεγυμνασμένα, κατὰ γένος αὐτὰ ἑωυτῶν ἰσχυρότερα ἐόντα, διὰ τοῦτο αὐτὰ  ἑωυτῶν δυστηκτότερα.
<hp. Alim..52> πύον τὸ ἐκ σαρκός: πυῶδες τὸ ἐξ αἵματος καὶ ἐξ ἄλλης ὑγρασίης: πύον τροφὴ  ἕλκεος: πυῶδες τροφὴ φλεβός, ἀρτηρίης.
<hp. Alim..53> μυελὸς τροφὴ ὀστέου, διὰ τοῦτο ἐπι πωροῦται.
<hp. Alim..54> δύναμις πάντα αὔξει καὶ τρέφει καὶ  βλαστάνει.
<hp. Alim..55> ̔Υγρασίη τροφῆς ὄχημα.