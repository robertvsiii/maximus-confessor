<gregory_of_naz. christus_patiens. praef.> Στίχοι Γρηγορίου τοῦ θεολόγου εἰς τὸ σωτήριον πάθος τοῦ κυρίου ἡμῶν Ἰησοῦ Χριστοῦ καὶ εἰς τὸν μαθητὴν Ἰούδαν, πῶς φιλήματι δολίῳ παρέδωκε τὸν κύριον.
<gregory_of_naz. christus_patiens. 1> Ἐπείδ’ ἀκούσας εὐσεβῶς ποιημάτων
<gregory_of_naz. christus_patiens. 2> ποιητικῶς νῦν εὐσεβῆ κλύειν θέλεις,
<gregory_of_naz. christus_patiens. 3> πρόφρων ἄκουε· νῦν τε κατ’ Εὐριπίδην 
<gregory_of_naz. christus_patiens. 4> τὸ κοσμοσωτήριον ἐξερῶ πάθος,
<gregory_of_naz. christus_patiens. 5> ὅθεν μαθήσῃ πλεῖστα μυστικῶν λόγων,
<gregory_of_naz. christus_patiens. 6> ὡς ἐκ στόματος μητροπαρθένου κόρης
<gregory_of_naz. christus_patiens. 7> μύστου πεφιλμένου τε τῷ Διδασκάλῳ.
<gregory_of_naz. christus_patiens. 8> Πρώτην γὰρ αὐτὴν νῦν παραστήσει λόγος
<gregory_of_naz. christus_patiens. 9> μητροπρεπῶς θρηνοῦσαν ἐν καιρῷ πάθους
<gregory_of_naz. christus_patiens. 10> πότμου τε τὴν πρόφασιν ἀρχῆς ἀπ’ ἄκρης
<gregory_of_naz. christus_patiens. 11> στένουσαν, ὡς φανεῖσαν ὄντως αἰτίαν
<gregory_of_naz. christus_patiens. 12> τοῦ μητέρ’ αὐτὴν τοῦ Λόγου χρηματίσαι
<gregory_of_naz. christus_patiens. 13> καὶ νῦν ἰδεῖν πάσχοντα τοῦτον ἀδίκως·
<gregory_of_naz. christus_patiens. 14> εἰ μὴ γὰρ ἐσφάλημεν ἀπροσεξίᾳ,
<gregory_of_naz. christus_patiens. 15> οὐκ ἂν κατεκρίθημεν ἀρχῆθεν μόρον·
<gregory_of_naz. christus_patiens. 16> κἂν μὴ διεφθάρημεν ἑρπετοῦ δόλῳ,
<gregory_of_naz. christus_patiens. 17> μηδ’ ἡ φθορά τ’ εἰσῆλθε θηρὸς ἀπάτῃ,
<gregory_of_naz. christus_patiens. 18> καὶ πότμον ὑπέστημεν ἐνδίκῳ κρίσει,
<gregory_of_naz. christus_patiens. 19> ὡς μὴ τὸ κακὸν ἀδιάφθορον μένῃ,
<gregory_of_naz. christus_patiens. 20> οὐκ ἦν βροτωθῆναί τε καὶ τλῆσαι μόρον
<gregory_of_naz. christus_patiens. 21> τὸν ζωοποιὸν Δεσπότην, Θεὸν Λόγον,
<gregory_of_naz. christus_patiens. 22> ἀφθαρτίσοντα τὸ φθαρὲν φιλαγάθως
<gregory_of_naz. christus_patiens. 23> καὶ ζωοποιήσοντα τὸ βροτῶν γένος·
<gregory_of_naz. christus_patiens. 24> μένοντος αὐτοῦ δ’ ἀκενώτου τοῦ Λόγου
<gregory_of_naz. christus_patiens. 25> ἥδ’ οὐκ ἂν ἐκπέφηνε μήτηρ Δεσπότου
<gregory_of_naz. christus_patiens. 26> καὶ τόνδε νῦν ὁρῶσα πάσχοντ’ ἀδίκως
<gregory_of_naz. christus_patiens. 27> θρηνοῦσ’ ἀνηλάλαζε τετρυχωμένη.
<gregory_of_naz. christus_patiens. 28> Πρόσωπα γοῦν δράματός εἰσί μοι τάδε·
<gregory_of_naz. christus_patiens. 29> μήτηρ πάναγνος, παρθένος μύστης, κόραι
<gregory_of_naz. christus_patiens. 30> αἱ συμπαροῦσαι μητρὶ τῇ τοῦ Δεσπότου. (Τὰ τοῦ δράματος πρόσωπα
<gregory_of_naz. christus_patiens. 31> Θεοτόκος
<gregory_of_naz. christus_patiens. 32> χορὸς παρθένων
<gregory_of_naz. christus_patiens. 33> ὁ ἄγγελος
<gregory_of_naz. christus_patiens. 34> ἡμιχόριον
<gregory_of_naz. christus_patiens. 35> ἕτερον ᾐμιχόριον
<gregory_of_naz. christus_patiens. 36> ὁ Χριστός
<gregory_of_naz. christus_patiens. 37> ὁ θεόλογός
<gregory_of_naz. christus_patiens. 38> ὁ Ἰωσήφ
<gregory_of_naz. christus_patiens. 39> ὁ Νικόδημος
<gregory_of_naz. christus_patiens. 40> ἡ Μαγδαληνή
<gregory_of_naz. christus_patiens. 41> ὁ νεανίσκος 
<gregory_of_naz. christus_patiens. 42> ἡ κουστωδία
<gregory_of_naz. christus_patiens. 43> συναγωγὴ ἀρχιερέων
<gregory_of_naz. christus_patiens. 44> καὶ ὁ Πιλᾶτος.
<gregory_of_naz. christus_patiens. 45> Προλογίζει ἡ μητροπάρθενος.) 
<gregory_of_naz. christus_patiens. 46> Εἴθ᾿ ὤφελ’ ἐν λειμῶνι μηδ’ ἕρπειν ὄφις,
<gregory_of_naz. christus_patiens. 47> μηδ’ ἐν νάπαισι τοῦδ’ ὑφεδρεύειν δράκων
<gregory_of_naz. christus_patiens. 48> ἀγκυλομήτης· οὐ γὰρ ἂν πλευρᾶς φῦμα,
<gregory_of_naz. christus_patiens. 49> μήτηρ γένους δύστηνος ἠπατημένη,
<gregory_of_naz. christus_patiens. 50> τόλμημα τολμᾶν παντάτολμον ἀνέτλη,
<gregory_of_naz. christus_patiens. 51> ἔρνους ἔρωτι θυμὸν ἐκπεπληγμένη,
<gregory_of_naz. christus_patiens. 52> θεώσεως πεισθεῖσα τυχεῖν αὐτόθεν,
<gregory_of_naz. christus_patiens. 53> οὐδ’ ἂν φαγεῖν πείσασα καρποῦ τὸν πόσιν
<gregory_of_naz. christus_patiens. 54> τοῦ μηδὲ συμφέροντος αὐτίκα σφίσι
<gregory_of_naz. christus_patiens. 55> λειμῶνος ἐξῴκιστο τοῦ πανολβίου,
<gregory_of_naz. christus_patiens. 56> λύμην κατακριθεῖσα καὶ λυγρὸν μόρον,
<gregory_of_naz. christus_patiens. 57> μήτηρ τέκνων τ’ ἤκουσεν ἐκ δυσκοιτίας
<gregory_of_naz. christus_patiens. 58> μογοστοκοῦσ’ ὠδῖσί τ’ ἐμπαρειμένη
<gregory_of_naz. christus_patiens. 59> ἱδρῶτ’ ἂν ᾤκει τήνδε γῆν ὀλεθρίαν
<gregory_of_naz. christus_patiens. 60> σὺν ἀνδρὶ καὶ τέκνοισιν ἀρᾶς ὑστάτης,
<gregory_of_naz. christus_patiens. 61> ἅπερ τεκεῖν ὥριστο λύπαις καὶ στόνοις,
<gregory_of_naz. christus_patiens. 62> διαδοχάς τε παραπέμπειν τῷ βίῳ
<gregory_of_naz. christus_patiens. 63> διαλλαγάς τ’ ἐντεῦθεν εὑρεῖν ἐξόχους,
<gregory_of_naz. christus_patiens. 64> οὐδ’ ἂν γένος τ’ ὄλωλεν ἀνθρώπων ἅπαν,
<gregory_of_naz. christus_patiens. 65> καὶ τὸν Δυνατὸν ἀλθανεῖν ἔπεισέ πως
<gregory_of_naz. christus_patiens. 66> ἀγαθότητι δαπέδῳ κατιέναι
<gregory_of_naz. christus_patiens. 67> καινῶς βροτωθῆναί τε καὶ τλῆσαι πάθος,
<gregory_of_naz. christus_patiens. 68> οὐδ’ ἂν ἐγὼ πέφυκα μήτηρ παρθένος
<gregory_of_naz. christus_patiens. 69> καὶ νῦν ἔκλυον Υἱὸν ἕλκεσθαι κρίσει,
<gregory_of_naz. christus_patiens. 70> οὐράνιον, γήϊνον, ἀκραιφνῆ γοναῖς,
<gregory_of_naz. christus_patiens. 71> ἰδεῖν τ’ ἔφριττον τόνδε καθυβρισμένον,
<gregory_of_naz. christus_patiens. 72> ἄτερ δαλῶν φέρουσα, φεῦ, δεινὴν φλόγα,
<gregory_of_naz. christus_patiens. 73> ἣ σφόδρα μαιμάσσει με καὶ δονεῖ κέαρ
<gregory_of_naz. christus_patiens. 74> καὶ καρδίαν δίεισιν ὡς ῥόπτρον μέγα,
<gregory_of_naz. christus_patiens. 75> ὡς νητρεκῶς ἤυσε Συμεὼν γέρων,
<gregory_of_naz. christus_patiens. 76> τηλεσκόποις ὄμμασι πάντως προβλέπων.
<gregory_of_naz. christus_patiens. 77> Ἠ που μεγέστη γίνεται σωτηρία,
<gregory_of_naz. christus_patiens. 78> ὅταν γυνὴ πρὸς ἄνδρα μὴ διχοστατῇ,
<gregory_of_naz. christus_patiens. 79> τὰ πάντα συμφέρουσα τῷδ’, ὥσπερ θέμις,
<gregory_of_naz. christus_patiens. 80> μηδὲ πρὸς ἄλλου πάρφασίν τινα κλύῃ,
<gregory_of_naz. christus_patiens. 81> ἀλλ’ ἐστι συμφρονοῦσα γνησίῳ πόσει.
<gregory_of_naz. christus_patiens. 82> Νῦν δ’ ἐχθρὰ πάντα, καὶ νοσεῖ τὰ καίρια,
<gregory_of_naz. christus_patiens. 83> αὐτῆς προδούσης ἄνδρα καὶ κράτους κλέος.
<gregory_of_naz. christus_patiens. 84> Φιλεῖ γὰρ ὕβρις ἡ πάλαι τίκτειν νέαν·
<gregory_of_naz. christus_patiens. 85> ἐκ δακρύων δάκρυα καταλείβεται,
<gregory_of_naz. christus_patiens. 86> ὧν οὔτε μέτρον οὔτ’ ἀριθμός ἐστί τις·
<gregory_of_naz. christus_patiens. 87> κακῷ κακὸν γὰρ εἰς ἅμιλλαν ἔρχεται.
<gregory_of_naz. christus_patiens. 88> Ὅθεν πότνια φύσις ἠτιμωμένη
<gregory_of_naz. christus_patiens. 89> στένει κλάουσα συμφορὰς πεφυρμένας
<gregory_of_naz. christus_patiens. 90> διαδοχάς τε τῶν ἀφερτάτων πόνων,
<gregory_of_naz. christus_patiens. 91> τὸν πάντα συντήκουσα δακρύοις χρόνον,
<gregory_of_naz. christus_patiens. 92> ἐπεὶ πρὸς ἐχθροῖς ᾔσθετ’ ἠδικημένη
<gregory_of_naz. christus_patiens. 93> καὶ μητρὸς αὐτῆς πρωτοπήμονος βλάβῃ
<gregory_of_naz. christus_patiens. 94> πατρός θ’ ὑποκλίναντος οὖας μητέρι,
<gregory_of_naz. christus_patiens. 95> ὧν πάντες ἐσμὲν οἱ κατὰ χθόν’ ἔκγονοι.
<gregory_of_naz. christus_patiens. 96> βοᾷ μὲν ὅρκους, ἀνακαλεῖ δεξιὰς,
<gregory_of_naz. christus_patiens. 97> πίστιν μεγίστην, καὶ Θεὸν μαρτύρεται·
<gregory_of_naz. christus_patiens. 98> ἔγνω γὰρ ἡ τάλαινα συμφορῶν ὕπο,
<gregory_of_naz. christus_patiens. 99> οἱον πατρῴαν μὴ λιπεῖν ἐσθλὸν χθόνα·
<gregory_of_naz. christus_patiens. 100> στυγεῖ δὲ κόσμον οὐδ’ ὁρῶσ’ εὐφραίνεται.
<gregory_of_naz. christus_patiens. 101> Εἰς τοῦτο γὰρ νῦν ἐκβέβηκ’ ἀλγηδόνος,
<gregory_of_naz. christus_patiens. 102> ὥσθ’ ἵμερός μ’ ὑπῆλθε γῇ τε καὶ πόλῳ
<gregory_of_naz. christus_patiens. 103> λέξαι μολοῦσαν δεῦρο φύσεως βλάβας.
<gregory_of_naz. christus_patiens. 104> Οὔπω γὰρ ἡ τάλαινα παύεται γόων,
<gregory_of_naz. christus_patiens. 105> τίκτουσα μὴ τίκτουσα, φεύγουσ’ αὖ τόκους.
<gregory_of_naz. christus_patiens. 106> Δύστην’· ἐμαυτὴν γὰρ λέγω, λέγουσα σὲ,
<gregory_of_naz. christus_patiens. 107> τίκτουσαν οὐ τίκτουσαν, ὡς ὑπὲρ λόγον.
<gregory_of_naz. christus_patiens. 108> τόκον γὰρ ἔγνων ἄτοκον, τί γὰρ φράσω;
<gregory_of_naz. christus_patiens. 109> πόνους φυγοῦσα καὶ φθορὰν νῦν καὶ πάλαι.
<gregory_of_naz. christus_patiens. 110> Οὐκ οἶδα τέρψιν οὐδ’ ἐπίψογον φάτιν
<gregory_of_naz. christus_patiens. 111> τινὸς πρὸς ἀνδρὸς μᾶλλον ἢ χαλκοῦ βαφάς·
<gregory_of_naz. christus_patiens. 112> οὐ γὰρ κορείης ἅμμα διέφθειρέ τις.
<gregory_of_naz. christus_patiens. 113> Καὶ παῖδα πῶς ἔτικτον; ὦ θάμβος μέγα·
<gregory_of_naz. christus_patiens. 114> ὑβρισμένον δὲ τανῦν πῶς οἴσω βλέπειν;
<gregory_of_naz. christus_patiens. 115> πόνους φυγοῦσα πῶς ὀδυνῶμαι κέαρ;
<gregory_of_naz. christus_patiens. 116> Ἀνηλάλαξα πῶς πάλαι χαρᾶς ὕπο,
<gregory_of_naz. christus_patiens. 117> ὅτ’ ἦλθεν εὐάγγελος ἀγγέλων τόκον,
<gregory_of_naz. christus_patiens. 118> φράζων ἄλυξιν δυσμενῶν βροτῶν γένει
<gregory_of_naz. christus_patiens. 119> καὶ γηθόσυνον χάρμα μοι φέρων μέγα;
<gregory_of_naz. christus_patiens. 120> λόγοις δὲ τοῦδ’ εὔπλαγκτος οὐκ ἐφαινόμην
<gregory_of_naz. christus_patiens. 121> πεισθεῖσα τῷ φέροντι θέσκελον φάτιν
<gregory_of_naz. christus_patiens. 122> οὐχὶ σφάγιον μηνύουσαν μ’ ἐκτεκεῖν,
<gregory_of_naz. christus_patiens. 123> ἀλλ’ ὡς ἄνακτα γῆς τε καὶ παντὸς πόλου.
<gregory_of_naz. christus_patiens. 124> Ὅμως δ’ ἔθυον καὶ γυναικείῳ νόμῳ
<gregory_of_naz. christus_patiens. 125> ψυχῆς ἔπεμπον ἀλαλαγμὸν ἐκ μέσης,
<gregory_of_naz. christus_patiens. 126> λάσκουσ’, ἀνευφημοῦσα τὴν ἀγγελίαν,
<gregory_of_naz. christus_patiens. 127> θυηφάγον φέρουσά τ’ εὐώδη φλόγα,
<gregory_of_naz. christus_patiens. 128> οἵαν θύειν φράζουσιν οἱ θεοπρόποι,
<gregory_of_naz. christus_patiens. 129> ζῆλον ζάπυρον, πνεῦμα συντετριμμένον,
<gregory_of_naz. christus_patiens. 130> ἔρωτά τ’ ἀκάθεκτον, ἔνθερμον λίαν,
<gregory_of_naz. christus_patiens. 131> ἃ θυσίαν οἴδαμεν εὐφημουμένην.
<gregory_of_naz. christus_patiens. 132> Καὶ πῶς στροβεῖ μου σπλάγχνα νῦν δριμὺ βέλος;
<gregory_of_naz. christus_patiens. 133> κἀγὼ μὲν ἦν πρόθυμος ἔννυχος δραμεῖν
<gregory_of_naz. christus_patiens. 134> ἰδεῖν τε Παιδὸς ἣν κακωσύνην πάθοι,
<gregory_of_naz. christus_patiens. 135> αὗται δ’ ἔπεισάν μ’ ἡμέρας μίμνειν φάος. 
<gregory_of_naz. christus_patiens. 136> Δέσποινα, νῦν πύκαζε σὸν δέμας τάχει.
<gregory_of_naz. christus_patiens. 137> Ἄνδρες τρέχουσιν ἐμφανεῖς ἔξω πύλης. 
<gregory_of_naz. christus_patiens. 138> Τί δ’ ἐστί; μῶν τι δυσμενῶν ἀγγέλλεται
<gregory_of_naz. christus_patiens. 139> λόχος κρυφαῖος ἑστάναι κατ’ εὐφρόνην; 
<gregory_of_naz. christus_patiens. 140> Ἔννυχος ὄχλος ἐν θορύβῳ συρρέει,
<gregory_of_naz. christus_patiens. 141> στρατὸν πολύν τε πᾶσαν ἀν’ ὄρφναν βλέπω
<gregory_of_naz. christus_patiens. 142> λαμπτῆρας εἰσφέροντα καὶ πολλὰ ξίφη. 
<gregory_of_naz. christus_patiens. 143> Καὶ μὴν πρὸς ἡμᾶς νῦν τις ἐν σπουδῇ ποδὸς
<gregory_of_naz. christus_patiens. 144> στείχει, νέον τι πρᾶγμ’ ἔχων ἴσως φράσαι. 
<gregory_of_naz. christus_patiens. 145> Ἴδω, τί λέξει καὶ τίν’ ἀγγελεῖ λόγον. —
<gregory_of_naz. christus_patiens. 146> Πότνια, πότνα, σεμνοτάτη παρθένε·
<gregory_of_naz. christus_patiens. 147> αἰ αἰ, αἰ αἰ·
<gregory_of_naz. christus_patiens. 148> Πολλὴ μὲν ἐν βροτοῖσι κοὐκ ἀνώνυμος
<gregory_of_naz. christus_patiens. 149> ἁγνὴ κέκλησαι, τῆσδε γῆς ὅσοι πέδον
<gregory_of_naz. christus_patiens. 150> ναίουσι, λαμπρὸν φῶς ὁρῶντες ἡλίου·
<gregory_of_naz. christus_patiens. 151> τανῦν δὲ τάλαιν’ ἡ πάλαι μακαρία. 
<gregory_of_naz. christus_patiens. 152> Τί δ’ ἐστίν; ἦ πω τὶς μ’ ἀποκτεῖναι θέλει; 
<gregory_of_naz. christus_patiens. 153> Οὒκ, ἀλλὰ Παῖς θνήσκει σὸς ὑπ’ ἀλαστόρων. 
<gregory_of_naz. christus_patiens. 154> οἴμοι, τί λέξεις; ὥς μ’ ἀπώλεσας, γύναι. 
<gregory_of_naz. christus_patiens. 155> Ὡς οὐκέτ’ ὄντος Υἱέος φρόντιζε δή. 
<gregory_of_naz. christus_patiens. 156> Ὠ δεινὰ λέξασ’, οὐχὶ συγκλείσεις στόμα
<gregory_of_naz. christus_patiens. 157> καὶ πᾶν μεθήσεις ἀπρεπὲς ῥῆμ’ ἐκφέρειν;
<gregory_of_naz. christus_patiens. 158> Τὸν ὄντ’ ἀεὶ γὰρ μηκέτ’ εἶναι πῶς λέγεις;
<gregory_of_naz. christus_patiens. 159> Εὔφημος ἴσθι, κἄν τί σοι χρεία λέγειν,
<gregory_of_naz. christus_patiens. 160> λέγ’, ὡς προσήκει, μηδ’ ἀτιμάσῃς Θεὸν.
<gregory_of_naz. christus_patiens. 161> Γονὰς γὰρ ἀπὸ χρυσέας ἔβλαστε μοι·
<gregory_of_naz. christus_patiens. 162> καινὸν δὲ πίτνειν αἷμ’ ὑπ’ ἀνέρων Θεοῦ·
<gregory_of_naz. christus_patiens. 163> θανεῖν τὸν ἀθάνατον οὐκ ἔχει λόγον.
<gregory_of_naz. christus_patiens. 164> Ἔτικτον αὐτὸν, οἶδα δ’, ὡς ἐγεινάμην. 
<gregory_of_naz. christus_patiens. 165> Ὠ τλῆμον, οὐκ οἶσθ’, οἷ κακῶν ἐλήλυθας,
<gregory_of_naz. christus_patiens. 166> καὶ τούσδε κινεῖς κἀναμοχλεύεις λόγους.
<gregory_of_naz. christus_patiens. 167> Ἠοῦς φανείσης Υἱέος γ’ ὄψει μόρον,
<gregory_of_naz. christus_patiens. 168> ὡς πάννυχον κρίνουσιν οἱ μιαιφόνοι.
<gregory_of_naz. christus_patiens. 169> Καίτοι δέδορκ’ ἐνθάδε τῶν Παιδὸς τινὰ
<gregory_of_naz. christus_patiens. 170> στείχονθ’ ὀπαδῶν, πνεῦμά τ’ ἠρεθισμένον,
<gregory_of_naz. christus_patiens. 171> σπουδῇ πρὸς ἡμᾶς τόνδ’ ἰθύνοντα δρόμον·
<gregory_of_naz. christus_patiens. 172> δείκνυσι δ’, ὥς τι καινὸν ἀγγείλῃ παρών. 
<gregory_of_naz. christus_patiens. 173> Τί δήποτ’ ἄρα σημᾶναι νέον θέλει; 
<gregory_of_naz. christus_patiens. 174> Ἴδω, τί λέξαι πνευστιῶν οὗτος θέλει. 
<gregory_of_naz. christus_patiens. 175> Ὀττοτοτοί·
<gregory_of_naz. christus_patiens. 176> Καλλίστα, πότνα , σεμνοτάτη Μαρία,
<gregory_of_naz. christus_patiens. 177> αἲ αἲ αἲ αἲ
<gregory_of_naz. christus_patiens. 178> ἀπωλόμεσθ’ οὐ δυσμενῶν τάχ’ ὑπό του. 
<gregory_of_naz. christus_patiens. 179> Τίνα θροεῖς αὐδάν; τίνα βοᾷς λόγον;
<gregory_of_naz. christus_patiens. 180> Ἄγ’ εἰπὲ, τίς φοβεῖ σε φήμ’ αὖθις νέα; 
<gregory_of_naz. christus_patiens. 181> Ἔκλυες, ὤ· ἄιες, ὤ· ἤκουσας, ὃς
<gregory_of_naz. christus_patiens. 182> ὃς Παῖδα σὸν προὔδωκε τοῖς μιαιφόνοις; 
<gregory_of_naz. christus_patiens. 183> Πρὸς τοῦ τόδ’ ἄλλο καινὸν ἀγγελεῖς κακόν;
<gregory_of_naz. christus_patiens. 184> Τίς ἐστι; μῶν τις τῶν φιλεῖν ἠλπισμένων; 
<gregory_of_naz. christus_patiens. 185> Ἀργυροδέκτης, δύστροπος μύστης, λέγει,
<gregory_of_naz. christus_patiens. 186> ἀργυροφύλαξ, ἀργυροτρώκτης πλέον. 
<gregory_of_naz. christus_patiens. 187> οἶμοι, τόδ’ οἷον ἄλλο πρὸς κακῷ κακὸν,
<gregory_of_naz. christus_patiens. 188> εἰ τοῖς φιλεῖν δοκοῦσι κατειργάσμεθα·
<gregory_of_naz. christus_patiens. 189> Ἠ που τετόλμηκ’ ἔργον ἄτολμον τάλας;
<gregory_of_naz. christus_patiens. 190> Τί δ’ ἐγκαλῶν προὔδωκε παντευεργέτην;
<gregory_of_naz. christus_patiens. 191> ἢ τίς λαβὴ δράματος ἦν τῷ μαινόλῃ; 
<gregory_of_naz. christus_patiens. 192> Ἄκουε τοῦδ’, ὅς σοι τρανῶς πάντ’ ἀγγελεῖ. 
<gregory_of_naz. christus_patiens. 193> Ἄκουε, τλῆμον, ἡ τὸ πρὶν πανολβία,
<gregory_of_naz. christus_patiens. 194> ἄκουσον, οὕς σοι δυστυχεῖς φέρω λόγους. 
<gregory_of_naz. christus_patiens. 195> Αἲ αἱ· διοιχόμεσθα· δῆλος εἶ λόγῳ·
<gregory_of_naz. christus_patiens. 196> κακῶν γὰρ ἥκεις, ὡς ἔοικεν, ἄγγελος. 
<gregory_of_naz. christus_patiens. 197> κακῶν μὲν, ἀληθῶν δ’ ὅμως· τί γὰρ φράσω;
<gregory_of_naz. christus_patiens. 198> Ἐπεὶ τὸ πάσχα καινὸν, ὡς ἔφη, φάγοι,
<gregory_of_naz. christus_patiens. 199> μύσταις ἄριστον παραθεὶς, δεῖπνον μέγα,
<gregory_of_naz. christus_patiens. 200> δείξας δ’ ἐν αἰνιγμοῖσι τὸν λογοπράτην,
<gregory_of_naz. christus_patiens. 201> ἔπειτα νίψας τῶν μαθητῶν τοὺς πόδας
<gregory_of_naz. christus_patiens. 202> ἔξεισιν, ὡς εἴθιστ᾿, ἐλαιῶν εἰς ὄρος,
<gregory_of_naz. christus_patiens. 203> εἰπών τε μύσταις πάνθ᾿, ἅπερ τανῦν πάθοι,
<gregory_of_naz. christus_patiens. 204> καταρτίσας πάντας τε μυσταγωγίαις
<gregory_of_naz. christus_patiens. 205> πολλοῖς ξὺν ἄλλοις καὶ τάδ’ εἶπε πρὸς Θεὸν·
<gregory_of_naz. christus_patiens. 206> Πάτερ, μέγιστον νῦν πάρασχέ μοι κλέος·
<gregory_of_naz. christus_patiens. 207> τὸ παρὰ σοὶ γὰρ μὴ λιπὼν ποτὲ κλέος
<gregory_of_naz. christus_patiens. 208> εἰς μεῖζον ἥξω, δυσμενῆ κτανὼν βροτῶν·
<gregory_of_naz. christus_patiens. 209> ἔθνη τε διδοῖς πάντ’ ἔχοντι πρὸς σέθεν·
<gregory_of_naz. christus_patiens. 210> λαβὼν δὲ πάντας, χὠς ἀριστεῖον σφέων
<gregory_of_naz. christus_patiens. 211> ὑπερκρεμασθεὶς, αὐγε σαῖν χεροῖν νέμω.
<gregory_of_naz. christus_patiens. 212> Κυδρούμενος δὲ τοῖς ἀριστεύμασί μου
<gregory_of_naz. christus_patiens. 213> κάλει φίλους εἰς δαῖτα. Μακάριος εἶ,
<gregory_of_naz. christus_patiens. 214> μακάριος τοιάδε διειργασμένος.
<gregory_of_naz. christus_patiens. 215> Ὅδ᾿ αὗθις ἀφίησιν ὡς βροτῶν ὄπα
<gregory_of_naz. christus_patiens. 216> δηλῶν κλεϊσμὸν αἰθεροδρόμῳ βοῇ·
<gregory_of_naz. christus_patiens. 217> Καὶ πρὶν κλείσας νῦν ελεΐσω σε πλέον.
<gregory_of_naz. christus_patiens. 218> Ἐπεὶ δὲ μύσταις ταῦτ’ ἐνηχήθη ξένως,
<gregory_of_naz. christus_patiens. 219> ἥκει πρὸς αὐτοῖς ἐν τόπῳ τοῦ χειμάρου
<gregory_of_naz. christus_patiens. 220> πρὸς κῆπον, ᾗχι πολλάκις συνήγετο,
<gregory_of_naz. christus_patiens. 221> ὃν οὐδ’ ὁ πράτης ἀγνοῶν νύκτωρ μέσον
<gregory_of_naz. christus_patiens. 222> ἔφθασεν ὄχλον τῶν μιαιφόνων ἐγὼν,
<gregory_of_naz. christus_patiens. 223> ξιφηφοροῦντας καὶ φονῶντας ἐν θράσει·
<gregory_of_naz. christus_patiens. 224> ὃς δὲ προσιὼν ὡς φίλος Διδασκάλῳ
<gregory_of_naz. christus_patiens. 225> Ῥαββὶ, προσειπὼν, χαῖρ᾿, ἐφίλει δυστρόπως. 
<gregory_of_naz. christus_patiens. 226> Φεῦ, φεῦ, τί χεῖρον τοῦδε τολμήσειε τις;
<gregory_of_naz. christus_patiens. 227> Τί γοῦν πρὸς αὐτὸν ἀντέφησε Παῖς ἐμός; 
<gregory_of_naz. christus_patiens. 228> Οὐκ εἶπεν οὐδὲν πλήν· Ἑταῖρ’, ἐφ’ ᾧ πάρει;
<gregory_of_naz. christus_patiens. 229> Ἄφαρ δ’ ἔβαλλον χεῖρας οἱ μιαιφόνοι·
<gregory_of_naz. christus_patiens. 230> ἄμμες δ’ ἀφέντες ἄλλος ἄλλῃ φεύγομεν.
<gregory_of_naz. christus_patiens. 231> Πέτρος δ’ ὁ κλεινὸς καὶ λόγοις ἀπείπατο,
<gregory_of_naz. christus_patiens. 232> μόνος δ’ ἐπιστήθιος εἵπετ’ ἀτρέμας.
<gregory_of_naz. christus_patiens. 233> Ἔδοξα δ’ αὐτὸς ὑπό του πεπυθέναι
<gregory_of_naz. christus_patiens. 234> σιγῇ λέγοντος ὡς πρὸς αὐτὸν ἠρέμα
<gregory_of_naz. christus_patiens. 235> τὸν δύστροπον πράτην γε τοῦ Διδασκάλου·
<gregory_of_naz. christus_patiens. 236> Τῆς ἀσεβείας· ὦ τάλ’, οὐ φοβῇ Θεὸν;
<gregory_of_naz. christus_patiens. 237> οὐ θεσμὸν αἰδῇ τῶν βροτῶν τῆς οὐσίας
<gregory_of_naz. christus_patiens. 238> Ἀδάμ τε τὸν σπείραντα γηγενῆ στάχυν
<gregory_of_naz. christus_patiens. 239> καὶ πατριάρχας ἐκλελεγμένου γένους;
<gregory_of_naz. christus_patiens. 240> Μύστης φανεὶς σὺ συμμαθητάς αἰσχύνεις
<gregory_of_naz. christus_patiens. 241> τὸν μυσταγωγὸν, φεῦ, προδοὺς ἀργυρίου,
<gregory_of_naz. christus_patiens. 242> προύδωκας αὐτὸν εἰς φόνον μιαιφόνοις.
<gregory_of_naz. christus_patiens. 243> Οὐκ εἶπεν; οὐ σῆς προὐνοήσατο φρενὸς
<gregory_of_naz. christus_patiens. 244> σκοπεῖν, ἐφ’ οἷσι νῦν ἑκὼν ἀλγύνεται;
<gregory_of_naz. christus_patiens. 245> Σὺ δ’ οὐκ ἀνέσχου· τοιγαροῦν γνοίης τάχει,
<gregory_of_naz. christus_patiens. 246> εὖ δ’ ἴσθι, πατρὸς δ’ εὐσεβὲς θάλπει γένος.
<gregory_of_naz. christus_patiens. 247> Εἰ μὴ γὰρ ὅρκοις Ἀβραὰμ ἐπεσχέθη,
<gregory_of_naz. christus_patiens. 248> οὐκ ἄν ποτ’ ἔσχε μὴ τάδ’ ὑπεξιέναι
<gregory_of_naz. christus_patiens. 249> κἀντεῦθεν ὑμῖν ἀποδοῦναι τὴν δίκην.
<gregory_of_naz. christus_patiens. 250> Δοκεῖς γὰρ αὐτὸν τάδ’ ὑποστῆναι πάθη,
<gregory_of_naz. christus_patiens. 251> εἰ μή τι κερδαίνοντα κἀντεῦθεν μέγα;
<gregory_of_naz. christus_patiens. 252> Νῦν δ’ ἐκ χθονὸς μὲν, ἔστ’ ἂν ἔρχηται πάλιν,
<gregory_of_naz. christus_patiens. 253> καινῶς ἄνεισι, σίγα δ’ ἕξεται κρίσιν
<gregory_of_naz. christus_patiens. 254> ἐρῶν καθ’ ὑμῶν Πατρὶ σὴν ἁμαρτίαν
<gregory_of_naz. christus_patiens. 255> λαοῦ τε τοῦδε μαινόλου τολμηρίαν,
<gregory_of_naz. christus_patiens. 256> ὡς καὶ προεῖπε Δαυΐδου γλώσσῃ πάλαι
<gregory_of_naz. christus_patiens. 257> οὐκ ἀγνοοῦντι καὶ πρὸ τῆς τολμηρίας,
<gregory_of_naz. christus_patiens. 258> πλήσει τε πᾶσαν γαῖαν εὐδόξων λόγων
<gregory_of_naz. christus_patiens. 259> ἔργων τε κλεινῶν, μυρίων, θαυμασίων,
<gregory_of_naz. christus_patiens. 260> ὄψεσθε δ’ ἐν Πατρός μολοῦντ’ αὖθις κλέει,
<gregory_of_naz. christus_patiens. 261> κρίσιν φέροντα ζῶσι καὶ τεθνηκόσι
<gregory_of_naz. christus_patiens. 262> καὶ πᾶσι παρέχοντα τὰ κατ’ ἀξίαν.
<gregory_of_naz. christus_patiens. 263> Πῶς γοῦν προσόψει σύ τε καὶ μιαιφόνοι,
<gregory_of_naz. christus_patiens. 264> ἢ ποίαν οὐκ ἐκτίσετ’ ἔνδικον τίσιν,.
<gregory_of_naz. christus_patiens. 265> Πλὴν καὶ πρὸ τοῦδε τίσετ’ ἔνδικον τίσιν,
<gregory_of_naz. christus_patiens. 266> εἰ μὴ χέρας νίψεσθε τὰς μιαιφόνους,
<gregory_of_naz. christus_patiens. 267> ἃς, ἢν θέλητε κἂν τανῦν ξυνιέναι,
<gregory_of_naz. christus_patiens. 268> αὐτὸς ῥυτοῖς νασμοῖσιν ἀπομόρξεται.
<gregory_of_naz. christus_patiens. 269> Ἢ σῆς γε τόλμης νῦν μάθῃς γεγευμένος,
<gregory_of_naz. christus_patiens. 270> σὺν σοὶ δὲ καὶ πᾶς τῶν ἀλαστόρων ὄχλος.
<gregory_of_naz. christus_patiens. 271> Νῦν δ’ εἰ μένειν δεῖ, μίμν’ ἐφ’ ἡμέραν μίαν,
<gregory_of_naz. christus_patiens. 272> εἰ μή τι πάθῃς, ὧν φόβος πολὺς κρατεῖ,
<gregory_of_naz. christus_patiens. 273> κἀγὼ προφήτης τῶν λόγων γενήσομαι.
<gregory_of_naz. christus_patiens. 274> Ἀλλ’ ἐκποδὼν ἄπιθι καὶ σαυτοῦ πέρι
<gregory_of_naz. christus_patiens. 275> φρόντιζε· ταὐτοῦ δ’ αὐτὸς εὖ γε θήσεται,
<gregory_of_naz. christus_patiens. 276> σὺ δ’, ὥσπερ εἰκὸς, κατθανῇ κακὸς κακῶς,
<gregory_of_naz. christus_patiens. 277> πρῶτα κρεμαστοῖς ἐν βρόχοις ἠρτημένος,
<gregory_of_naz. christus_patiens. 278> πήδημ’ ἐς ᾄδην κραιπνὸν ὁρμήσας τάχος,
<gregory_of_naz. christus_patiens. 279> λύπῃ παχνωθεὶς, ὡς προδοὺς ἀργυρίου,
<gregory_of_naz. christus_patiens. 280> καὶ νᾶμα πυρὸς παμφάγου σε δέξεται.
<gregory_of_naz. christus_patiens. 281> Οὐ γὰρ θέλεις νῦν ἐκφυγεῖν τιμωρίαν,
<gregory_of_naz. christus_patiens. 282> καὶ τῶνδε τεύξῃ, προὐνέπω δέ σοι τάδε·
<gregory_of_naz. christus_patiens. 283> Οὔ σ’ ἡ ’πιοῦσα λαμπὰς ὄψεται Θεοῦ,
<gregory_of_naz. christus_patiens. 284> οὐ νεκρεγέρτου νεκρέγερσιν κατίδῃς.
<gregory_of_naz. christus_patiens. 285> Ἐς γὰρ τοσοῦτον μωρίας ἀφικάνεις,
<gregory_of_naz. christus_patiens. 286> ὥστ’ ἐξὸν αὖθις δείν’ ἑλεῖν βουλεύματα
<gregory_of_naz. christus_patiens. 287> καὶ πάντ’ ἀφέντα προσπεσεῖν Διδασκάλῳ
<gregory_of_naz. christus_patiens. 288> κἀκ τῶν βλεφάρων θερμὰ χύσαι δάκρυα
<gregory_of_naz. christus_patiens. 289> βρόχον κρεμαστὸν ἐξανάψεις ἀγχόνης,
<gregory_of_naz. christus_patiens. 290> ψυχὴν ἀφεῖναι τοῖς βροχώμασι τρέχων.
<gregory_of_naz. christus_patiens. 291> Ὅμως δὲ κἀν τοῖσδ’ οὐκ ἀπειρηκὼς, σέ πως
<gregory_of_naz. christus_patiens. 292> σώσει, τὸ σόν γε προσκοπούμενος κέαρ·
<gregory_of_naz. christus_patiens. 293> οὐ γὰρ δύναιτ’ ἂν ἀγαθός που μὴ μένειν.
<gregory_of_naz. christus_patiens. 294> Ἀλλ’ οὔ σε μὴ θέλοντα κερδᾶναι θέλει·
<gregory_of_naz. christus_patiens. 295> οὐ γὰρ νόμον τίθησιν ἐν βροτοῖς βίαν·
<gregory_of_naz. christus_patiens. 296> ἥκιστα τοῦδε λῆμ’ ἔφυ τυραννικόν·
<gregory_of_naz. christus_patiens. 297> ῥαγεὶς γὰρ αἰσχρῶς πάγκακον ῥήξεις κέαρ.
<gregory_of_naz. christus_patiens. 298> Αλλ’ οὔτι ταύτῃ ταῦτα, μὴ σύ που δόκει·
<gregory_of_naz. christus_patiens. 299> ἔτ’ εἰς ἀγῶνας σύ τε καὶ μιαιφόνοι,
<gregory_of_naz. christus_patiens. 300> καὶ πᾶσι συνδράσασιν οὐ σμικροὶ πόνοι.
<gregory_of_naz. christus_patiens. 301> Αἴσθοιτο δ’ αὐτῶν δῆμος ὑβριστὴς ἅπας
<gregory_of_naz. christus_patiens. 302> ἤτοι θανόντες ἢ φάος δεδορκότες,
<gregory_of_naz. christus_patiens. 303> οὓς νᾶμα πυρὸς αὖθις ὑποδέξεται.
<gregory_of_naz. christus_patiens. 304> Ὀρθῶς λέλεκται μῦθος ἀψευδὴς ὅδε,
<gregory_of_naz. christus_patiens. 305> ἄκου’, Ἰούδα, σῶν κακῶν κατάστασιν.
<gregory_of_naz. christus_patiens. 306> Καίτοι προκόψω γ’ οὐδὲν ἢ σκῆψιν μόνην·
<gregory_of_naz. christus_patiens. 307> οὐ γὰρ Θεὸς σε σωφρονεῖν ἀναγκάσει·
<gregory_of_naz. christus_patiens. 308> ἐν τῇ προαιρέσει δὲ καὶ γνώμῃ βροτῶν
<gregory_of_naz. christus_patiens. 309> τὸ σωφρονεῖν ἔνεστιν εἰς τὰ πάντ’ ἀεί.
<gregory_of_naz. christus_patiens. 310> Ταῦτ’ εἶπεν οὐκ οἶδ’ ἄγγελός τις ἢ βροτὸς
<gregory_of_naz. christus_patiens. 311> πρὸς αὐτὸν, ὡς εἴρηκα, τὸν λογοπράτην. 
<gregory_of_naz. christus_patiens. 312> Ὠ γαῖα μῆτερ ἡλίου τ’ ἀναπτυχαί·
<gregory_of_naz. christus_patiens. 313> οἵων λόγων ἄρρητον εἰσήκουσ’ ὄπα·
<gregory_of_naz. christus_patiens. 314> Τάχ’ ἐξ ὀπαδοῦ δρᾶμα, Παῖ, κατηρτύθη,
<gregory_of_naz. christus_patiens. 315> ὃν πολλάκις ἔδειξας αἰνιγμῷ φίλοις·
<gregory_of_naz. christus_patiens. 316> οὐ γίρ σ’ ἔλαθε, τῶνδ’ ὃς αἴτιος κακῶν.
<gregory_of_naz. christus_patiens. 317> Ὦ παγκάκιστε, τοῦτο γάρ σ’ εἰπεῖν ἔχω,
<gregory_of_naz. christus_patiens. 318> σὺ ταῦτ’ ἔδρασας, σὸν προδοὺς εὐεργέτην ·
<gregory_of_naz. christus_patiens. 319> σὰ ταῦτα, δαῖμον · τίς γὰρ ἂν ἄλλος ποτὲ
<gregory_of_naz. christus_patiens. 320> ἔδρασεν ἢ ’βούλευσε δυσμενὴς ἀνήρ ;
<gregory_of_naz. christus_patiens. 321> Ὄλοιθ’ ὁ δράσας· ἡ δίκη δ’ ἐπίσταται,
<gregory_of_naz. christus_patiens. 322> αἰσχρός τε μύστης ἀξίαν τίσει δίκην.
<gregory_of_naz. christus_patiens. 323> Ἀργυραμοιβὲ, ποῦ συνῄδη σῷ δόλῳ ;
<gregory_of_naz. christus_patiens. 324> ̓Αρ’ εἰσέτι ζῇς δεινὰ ταῦτ’ εἰργασμένος
<gregory_of_naz. christus_patiens. 325> οὐδ’ ὑπὸ γῆς τάρταρα σὸν κρύπτεις δέμας;
<gregory_of_naz. christus_patiens. 326> Δεῖ γὰρ τανῦν ἢ γῆς σε κρυβῆναι κάτω
<gregory_of_naz. christus_patiens. 327> ἢ πυρὸς ἐν ῥιπαῖσιν αἰθέρος θανεῖν.
<gregory_of_naz. christus_patiens. 328> Ὦ μῖσος, ὦ μέγιστον, ἔχθιστον κακόν·
<gregory_of_naz. christus_patiens. 329> τὴν Δεσπότην προδοῦσαν ἐξαυδῶ κάραν,)
<gregory_of_naz. christus_patiens. 330> ἔτλης προσελθεῖν ὡς φίλος Διδασκάλῳ·
<gregory_of_naz. christus_patiens. 331> ἦλθες πρὸς αὐτὸν, ἦλθες ἔχθιστος γεγὼς
<gregory_of_naz. christus_patiens. 332> καὶ Πατρὶ καὐτῷ παντί τ’ ἀνθρώπων γένει.
<gregory_of_naz. christus_patiens. 333> Πῶς πῶς προσεῖπας, πῶς κατησπάσω προδούς;
<gregory_of_naz. christus_patiens. 334> Γλώσσῃ προσηύδας, καρδίᾳ μίασμ’ ἔχων.
<gregory_of_naz. christus_patiens. 335> Καὶ ταῦτα δράσας ἥλιόν τε προσβλέπειν
<gregory_of_naz. christus_patiens. 336> καὶ γαῖαν, ὦ κάκιστε, τολμᾷς εἰσέτι;
<gregory_of_naz. christus_patiens. 337> Ταῦτ’ οὔτι θάρσους ἐστὶν οὐδ’ εὐτολμίας
<gregory_of_naz. christus_patiens. 338> εὐεργέτην προδόντα τολμᾶν προσβλέπειν,
<gregory_of_naz. christus_patiens. 339> ἀλλ’ ἡ μεγίστη τῶν ἐν ἀνθρώποις νόσων
<gregory_of_naz. christus_patiens. 340> πασῶν, ἀναίδει’. Εὖ δ’ ἐπεμνήσθην σέθεν,
<gregory_of_naz. christus_patiens. 341> καίτοι πρὸς οὐδὲν κέρδος, αἰσχύνην δέ σου,
<gregory_of_naz. christus_patiens. 342> καὶ μὴ παρόντος, κἂν θάνῃς, κἂν φῶς βλέπῃς·
<gregory_of_naz. christus_patiens. 343> ἐγώ τε γὰρ λέξασα κουφισθήσομαι
<gregory_of_naz. christus_patiens. 344> ψυχὴν τἀληθῆ, σύ τε κοὐ κλύων μάθῃς·
<gregory_of_naz. christus_patiens. 345> μάθῃς γὰρ εὑρὼν τὴν κατ’ ἀξίαν τίσιν.
<gregory_of_naz. christus_patiens. 346> Ἐκ τῶν δὲ πρώτων πρῶτον ἄρξομαι λέγειν.
<gregory_of_naz. christus_patiens. 347> Ἄκου’, Ἰούδα, τὰ πρὸς αὐτοῦ καλά σοι·
<gregory_of_naz. christus_patiens. 348> Εἵλκυσεν ἐκ σκότους σε τῆς ἀγνωσίας,
<gregory_of_naz. christus_patiens. 349> ἔσωσέ σ’, ὑπέδειξε φῶς σωτηρίας,
<gregory_of_naz. christus_patiens. 350> δέδωκέ σοι χάρισμα πολλῶν θαυμάτων,
<gregory_of_naz. christus_patiens. 351> μύσταις ἔφησε καὶ σὲ συνεδριάσαι
<gregory_of_naz. christus_patiens. 352> κρῖναί τε φυλὰς Ἰσραὴλ παντὸς γένους.
<gregory_of_naz. christus_patiens. 353> Ἔθηκεν ἀργύρια πάντα χερσί σου,
<gregory_of_naz. christus_patiens. 354> ἔκοψε σου πρόφασιν ἀναργυρίας.
<gregory_of_naz. christus_patiens. 355> Ἔκλεπτες ἀεὶ, μὴ δόκει λεληθέναι,
<gregory_of_naz. christus_patiens. 356> ὅδ’, ἅτε πανάγαθος, οὐκ ἤλεγχε σε
<gregory_of_naz. christus_patiens. 357> λόγοισιν, οὐδὲ πρὸς σέθεν κακούμενος,
<gregory_of_naz. christus_patiens. 358> εἰδώς σε σαφῶς καὶ πρὸ τῆς τολμηρίας,
<gregory_of_naz. christus_patiens. 359> ἔνιψε καὶ σοὺς δυσμενεστάτους πόδας
<gregory_of_naz. christus_patiens. 360> ἄρτου τρύφος τ’ ἔδωκε μυστικωτάτου.
<gregory_of_naz. christus_patiens. 361> Καὶ ταῦθ’ ὑπ’ αὐτοῦ, παγκάκιστ’ ἀνδρῶν, παθὼν
<gregory_of_naz. christus_patiens. 362> προύδωκας αὐτὸν, δῶρα δ’ ἐκτήσω φόνου
<gregory_of_naz. christus_patiens. 363> πολλῶν προσόντων. Εἰ γὰρ ἦσθ’ ἀνάργυρος,
<gregory_of_naz. christus_patiens. 364> λαβὴν ἂν εἶχες τῶνδ’ ἐρασθῆναι τάχα,
<gregory_of_naz. christus_patiens. 365> νῦν δ’ οὐκ ἔχεις πρόφασιν, οὐκ ἔχεις λόγον
<gregory_of_naz. christus_patiens. 366> χείλη διᾶραι καὶ κατειπεῖν αἰτίαν.
<gregory_of_naz. christus_patiens. 367> Οὐ γὰρ τοσοῦτον σὺ δυνήσῃ πώποτε,
<gregory_of_naz. christus_patiens. 368> οὐδ’ εἰ γένος πᾶν δαιμόνων σοι συνδράμῃ
<gregory_of_naz. christus_patiens. 369> καὶ γῆν ἅπασαν ῥημάτων πλήσει κακῶν,
<gregory_of_naz. christus_patiens. 370> ἐπεί μιν ἐσθλὸν ἐπίσταται κτίσις,
<gregory_of_naz. christus_patiens. 371> καὶ πάντες ἐγνώρισαν ἐκ τῶν πραγμάτων.
<gregory_of_naz. christus_patiens. 372> Ἀλλ’ ἦγξεν ἀγχόνη σε φιλαργυρίας,
<gregory_of_naz. christus_patiens. 373> ἣ ῥίζα πάντων τῶν κακῶν πέφυκέ πως,
<gregory_of_naz. christus_patiens. 374> φρούδη δὲ πίστις, ἣ πρὶν ἀπόλωλε σοι.
<gregory_of_naz. christus_patiens. 375> τοιόσδε φανεὶς φῶς ὁρᾶν τολμᾷς, τάλα;
<gregory_of_naz. christus_patiens. 376> ἢ τὸν πρὶν οὐκ ἄρχειν Θεὸν δοκεῖς ἔτι
<gregory_of_naz. christus_patiens. 377> ἢ ζυγὰ δίκης ἐν κενοῖς κεῖσθαι τανῦν;
<gregory_of_naz. christus_patiens. 378> Ὦ κακὸν ἔρνος, οὔποτ᾿ ῥίζης βροτῶν,
<gregory_of_naz. christus_patiens. 379> πικρῶν δὲ ῥιζῶν φημί σ’ ἐκπεφυκέναι,
<gregory_of_naz. christus_patiens. 380> ἀλάστορος μὲν πρῶτον, εἶτα δὲ φθόνου,
<gregory_of_naz. christus_patiens. 381> φθόνου πότμου θ’, ὅσα τε γῆ τρέφει κακά·
<gregory_of_naz. christus_patiens. 382> οὐ γὰρ ἐρῶ ποτ’ ἐκ Θεοῦ φῦναί σ’ ἐγὼ,
<gregory_of_naz. christus_patiens. 383> εἰδυῖα καίπερ, ὡς τὸ πᾶν προαίρεσις·
<gregory_of_naz. christus_patiens. 384> Θεὸς γὰρ οὐκ ἄκοντα σαώζει βίᾳ.
<gregory_of_naz. christus_patiens. 385> Ω δύστροπ’, ὦ κάκιστε καὶ μιαιφόνε,
<gregory_of_naz. christus_patiens. 386> οἷον πέπραχας πεπρακὼς εὐεργέτην.
<gregory_of_naz. christus_patiens. 387> Αὐτός σ’, ἵν ἐλπὶς Παιδὸς εἶναι Πατέρα,
<gregory_of_naz. christus_patiens. 388> πρόρριζον ἐκτρίψειεν οὐτάσας πυρί.
<gregory_of_naz. christus_patiens. 389> Ἔρρ’, αἰσχροποιέ, φιλίας διαφθορεῦ·
<gregory_of_naz. christus_patiens. 390> ἀπέπτυσ’, οὐδ’ ἀπόντι σοι δεῖ συλλαλεῖν·
<gregory_of_naz. christus_patiens. 391> τὸν γὰρ δόλιον καὶ Θεὸς βδελύσσεται.
<gregory_of_naz. christus_patiens. 392> Ὠ Παῖ, τί δὴ χρυσοῦ μὲν, ὃς κίβδηλος ᾖ,
<gregory_of_naz. christus_patiens. 393> τεκμήρι’ ἀνθρώποισιν ὤπασας σαφῆ,
<gregory_of_naz. christus_patiens. 394> ἀνδρῶν δ’ ὅτῳ χρὴ τὸν κακὸν διειδέναι,
<gregory_of_naz. christus_patiens. 395> οὐδεὶς χαρακτὴρ ἐμπέφυκε σώματος,
<gregory_of_naz. christus_patiens. 396> ἀλλ’ αὐτὸς εἰδὼς ἀγνοεῖν πάντας θέλεις;
<gregory_of_naz. christus_patiens. 397> Ὄλοιτ᾿ ὄλοιτο πανδίκως κακεργάτης·
<gregory_of_naz. christus_patiens. 398> ἔρρ’ ἔρρε, παγκάκιστε καὶ μιαιφόνε,
<gregory_of_naz. christus_patiens. 399> ὄλοι’· ἐγὼ δὲ ζῶντα Παῖδ’ ἐπόψομαι,
<gregory_of_naz. christus_patiens. 400> κἂν νῦν στένουσα πολλὰ καὶ πεπληγμένη
<gregory_of_naz. christus_patiens. 401> κέντροις ἀνίας ἡ παντλάμων δακρύω·
<gregory_of_naz. christus_patiens. 402> γυνὴ γάρ εἰμι κἀπὶ δακρύοις ἔφυν. 
<gregory_of_naz. christus_patiens. 403> Αἲ αἲ αἴ·
<gregory_of_naz. christus_patiens. 404> σίγα, σίγα, Παῖδ’ οὐκέτ᾿ ὄψει ζῶντα σόν. 
<gregory_of_naz. christus_patiens. 405> οἴμοι, τί θρηνεῖς; τίς δὲ δράματος λαβὴ; 
<gregory_of_naz. christus_patiens. 406> Οὐκ οἶδ’· ἔοικε δ’ οὐ μακρὰν ὅδ’ ἄγγελος
<gregory_of_naz. christus_patiens. 407> λέξειν τἀκεῖθεν σοῦ φίλου Παιδὸς πέρι. 
<gregory_of_naz. christus_patiens. 408> Ἔδοξε θανεῖν Παῖδα σὸν τῇδ’ ἡμέρᾳ
<gregory_of_naz. christus_patiens. 409> γραμματέων ψήφῳ τε καὶ πρεσβυτέρων. 
<gregory_of_naz. christus_patiens. 410> οἴμοι, προσῆλθεν ἐλπὶς, ἣν φοβουμένη
<gregory_of_naz. christus_patiens. 411> πάλαι τὸ μέλλον ἐξετηκόμην γόοις 
<gregory_of_naz. christus_patiens. 412> Ἀτὰρ τίς ἀγὼν, τίνες Ἑβραίων λόγοι
<gregory_of_naz. christus_patiens. 413> καθεῖλον αὐτὸν κἀπεκύρωσαν θανεῖν; 
<gregory_of_naz. christus_patiens. 414> Γυναῖκες, αἱ τῆσδ’ ἐγγὺς ἐστὲ συμφορᾶς.
<gregory_of_naz. christus_patiens. 415> γυναῖκες, οὐκ ἀνάσχετ’, οὐκ ἀνέξομαι·
<gregory_of_naz. christus_patiens. 416> ῥίψω, μεθήσω σῶμ’, ἀπαλλαγήσομαι
<gregory_of_naz. christus_patiens. 417> βίου θανοῦσα· χαίρετ’, οὐκέτ᾿ εἴμ᾿ ἐγώ.
<gregory_of_naz. christus_patiens. 418> Σὺ δ’ εἰπὲ, τίνι κέκριται τρόπῳ θανεῖν
<gregory_of_naz. christus_patiens. 419> Παῖδ’ ; ἆρα λευσίμῳ χερὶ ψῆφος θανεῖν
<gregory_of_naz. christus_patiens. 420> ἢ δὴ σιδήρῳ πνεῦμ’ ἀπορρῆξαι κρίσις; 
<gregory_of_naz. christus_patiens. 421> Ἐτύγχανον μὲν ἀγρόθεν πυλῶν ἔσω
<gregory_of_naz. christus_patiens. 422> βαίνων, πυθέσθαι δ’ ἤθελον τοῦ δὴ πέρι·
<gregory_of_naz. christus_patiens. 423> σῷ γὰρ ἀεί ποτ᾿ εἶχον εὔνοιαν τέκνῳ,
<gregory_of_naz. christus_patiens. 424> βλέπων νιν, οἷ’ ἔρεξε θαυμέστ’ ἐν βροτοῖς,
<gregory_of_naz. christus_patiens. 425> κἀμοῦ δὲ διήνοιξεν ὀμμάτων κόρας·
<gregory_of_naz. christus_patiens. 426> ὁρῶ δ’ ὄχλον δραμόντα καὶ φθάσαντ᾿ ἄκραν,
<gregory_of_naz. christus_patiens. 427> ἀστῶν δὲ δή τιν’ ἠρόμην ἄθροισμ’ ἰδών·
<gregory_of_naz. christus_patiens. 428> Τί καινὸν ἄστει; μῶν τὶ δυσμενῶν πάρα
<gregory_of_naz. christus_patiens. 429> ἄγγελμ’ ἀνεπτέρωκεν Ἑβραίων πόλιν; 
<gregory_of_naz. christus_patiens. 430> Ὄδ᾿ εἶπ᾿· Ἰησοῦν κεῖνον οὐχ ὁρᾷς πέλας
<gregory_of_naz. christus_patiens. 431> ἐστῶτ’, ἀγῶνα θανάτου δραμούμενον;
<gregory_of_naz. christus_patiens. 432> ὁρῶ δ’ ἄελπτον φάσμ’, ὃ μή ποτ᾿ ὤφελον,
<gregory_of_naz. christus_patiens. 433> τὸν μὲν κατηφῆ καὶ σιγῶνθ’ ἑστηκότα,
<gregory_of_naz. christus_patiens. 434> τοὺς δ’ ὥστε κύνας αἵματος διψαλέους
<gregory_of_naz. christus_patiens. 435> κύκλῳ περιτρέχοντας, ἐγκεχηνότας.
<gregory_of_naz. christus_patiens. 436> Ἐπεὶ δὲ πλήρης ἦν Ἰουδαίων ὄχλος,
<gregory_of_naz. christus_patiens. 437> δείλαιος ἀγὸς διχόμυθ’ ἐφθέγγετο,
<gregory_of_naz. christus_patiens. 438> λόγους ἑλίσσων ἄλλοτ᾿ ἄλλους ἐν φόβῳ ,
<gregory_of_naz. christus_patiens. 439> τέλος δ’ ἔφη, σὸν Υἱὸν ἐκπαγλούμενος,
<gregory_of_naz. christus_patiens. 440> ὡς ἀκέραιον, ἀνεπίπληκτον βλέπων
<gregory_of_naz. christus_patiens. 441> καὶ ξυνετῶς χωροῦντα πρὸς πάντας λόγους,
<gregory_of_naz. christus_patiens. 442> τοὺς δ᾿ οὐκ ἐπαινῶν ὡς φονῶντας ἀνόμως,
<gregory_of_naz. christus_patiens. 443> καθ’ οὗπερ οὐχ εἵρισκεν αἰτίαν φόνου,
<gregory_of_naz. christus_patiens. 444> ἔλεξε γοῦν, ἔλεξε· Τίς χρῄζει λέγειν,
<gregory_of_naz. christus_patiens. 445> ὡς ἄρ’ Ἰησοῦν κατθανεῖν, ἢ μὴ χρεών;
<gregory_of_naz. christus_patiens. 446> καὶ τόνδ’ ἀφεῖναι μᾶλλον ἢ μιαιφόνον,
<gregory_of_naz. christus_patiens. 447> ὧν εἶχον ἐν δεσμοῖσι λῃστήρων ἕνα.
<gregory_of_naz. christus_patiens. 448> Ἐπερρόθησαν δ’, ὡς θανεῖν σταυρῷ δέον,
<gregory_of_naz. christus_patiens. 449> λῃστῆρα δ’ ἀφεῖναί τε τὸν κακεργάτην.
<gregory_of_naz. christus_patiens. 450> Ὁ δ’ ἡγεμὼν ἔφησε τοῖσδ’ ἐναντία,
<gregory_of_naz. christus_patiens. 451> ἀλλ’ οὐκ ἔπειθ’ ὅμιλον εὖ δοκῶν λέγειν·
<gregory_of_naz. christus_patiens. 452> ἄλλος γὰρ αὖθις εἶπε τῷδ’ ἐναντία,
<gregory_of_naz. christus_patiens. 453> κραυγῇ πίσυνος κἀμαθεῖ τολμηρίᾳ·
<gregory_of_naz. christus_patiens. 454> ὃς δ’ οὐκ ἐπῄνει· κἀπὶ τῷδ’ ἀνίσταται
<gregory_of_naz. christus_patiens. 455> ὄχλου θόρυβος ἀθυρογλώσσου μέγας,
<gregory_of_naz. christus_patiens. 456> ὃς δὴ κέκραγε Παῖδα σὸν θανεῖν θέμις.
<gregory_of_naz. christus_patiens. 457> κεῖνος δὲ νικᾷ κακὸς ἐν πλήθει λέγων,
<gregory_of_naz. christus_patiens. 458> ὃς εἶπε δεῖν σὸν Παῖδα θανεῖν ἐν ξύλω.
<gregory_of_naz. christus_patiens. 459> Ἤδη δ’ ἕως πέφηνεν, ἐκρέει κνέφας,
<gregory_of_naz. christus_patiens. 460> καὶ δή νιν ἑλκύσουσιν ἔξω τῆς πύλης
<gregory_of_naz. christus_patiens. 461> ψυχῆς ἀγῶνα τὸν προκείμενον πέρι
<gregory_of_naz. christus_patiens. 462> δραμούμενον, καθ’ ὃν θανεῖν ἐστὶ κρίσις
<gregory_of_naz. christus_patiens. 463> ἐν ἡμέρᾳ γὰρ τῇδε λείψει τὸν βίον. 
<gregory_of_naz. christus_patiens. 464> Αἲ αἴ· κακῶν ἀρχηχὸν ἐκφαίνεις
<gregory_of_naz. christus_patiens. 465> ναὶ ναὶ κακῶν πέλαγος ἡ τάλαιν’ ὁρῶ
<gregory_of_naz. christus_patiens. 466> τοσοῦτον, ὥστε μήποτ᾿ ἐκνεῦσαι πάλιν
<gregory_of_naz. christus_patiens. 467> μηδ’ ἐκπερᾶσαι κῦμα τῆσδε ξυμφορᾶς.
<gregory_of_naz. christus_patiens. 468> Φεῦ τῆς Ἑβραίων, πη προβήσεται, φρενός·
<gregory_of_naz. christus_patiens. 469> Τί τέρμα τόλμης καὶ θράσους γενήσεται,
<gregory_of_naz. christus_patiens. 470> εἰ καὶ Θεοῦ τολμῶσι τεκταίνειν φόνον;
<gregory_of_naz. christus_patiens. 471> καὐτοῦ μὲν οὔ μοι φροντίς· οὐ γάρ που μόρος
<gregory_of_naz. christus_patiens. 472> κατακρατήσει θανατοῦντος τὸν μόρον·
<gregory_of_naz. christus_patiens. 473> ἔτικτον αὐτὸν, οἶδα δ’ ὡς ἐγεινάμην
<gregory_of_naz. christus_patiens. 474> στερρὰς φυγοῦσα τῶν τόκων ἀλγηδόνας·
<gregory_of_naz. christus_patiens. 475> αὐτοὺς δὲ πενθῶ συμφορᾷ κεχρημένους·
<gregory_of_naz. christus_patiens. 476> ἔσται γὰρ, ἔσται ποινάτωρ δίκη φόνου,
<gregory_of_naz. christus_patiens. 477> ὃν δυσσεβεῖς τολμῶσιν ἀνόμως φθόνῳ.
<gregory_of_naz. christus_patiens. 478> Αἲ αἰ
<gregory_of_naz. christus_patiens. 479> Οὐ νῦν τὸ πρῶτον, ἀλλὰ πολλάκις φθόνος
<gregory_of_naz. christus_patiens. 480> ἔβλαψε πολλοὺς, οὐ τόσον δ’, ὅσον φίλους
<gregory_of_naz. christus_patiens. 481> αὐτοῦ τανῦν βλάψειεν, Ἑβραίων ὄχλον. 
<gregory_of_naz. christus_patiens. 482> Τί τούσδε κινεῖς, ἀναμοχλεύεις λόγους;
<gregory_of_naz. christus_patiens. 483> Ὀλωλέ σοι Παῖς, καὶ κινεῖς πολλοὺς 
<gregory_of_naz. christus_patiens. 484> Ὦ δεινὰ λέξασ’, οὐχὶ συγκλείσεις στόμα,.
<gregory_of_naz. christus_patiens. 485> Σωτῆρα κόσμου σὺ δοκεῖς ὀλωλέναι; ΧOΡ0Σ.
<gregory_of_naz. christus_patiens. 486> βραχὺ προβᾶσα Παιδὸς ὄψει σου πάθη
<gregory_of_naz. christus_patiens. 487> ψυχῆς ἀγῶνα τὸν προκείμενον πέρι
<gregory_of_naz. christus_patiens. 488> τρέχοντος, ᾡ ξῶντ᾿ ἢ θανόντα νῦν ἴδῃς. 
<gregory_of_naz. christus_patiens. 489> Οἴμοι, τί λεύσω; Χερσὶ τῶν ἀλαστόρων,
<gregory_of_naz. christus_patiens. 490> θεηγενές μοι Τέκνον, ἕλκῃ καὶ φέρεις,
<gregory_of_naz. christus_patiens. 491> ἐις δεσμά ἦλθες καὶ θέλων ἄγῃ σφίσιν,
<gregory_of_naz. christus_patiens. 492> ὁ δεσμολύτης τοῦ γένους τῶν δεσμίων.
<gregory_of_naz. christus_patiens. 493> Ἒ ἒ ἔ·
<gregory_of_naz. christus_patiens. 494> Ταῦτ᾿ ξυνῳδὰ τοῖς πρὶν ἀγγέλου λόγοις
<gregory_of_naz. christus_patiens. 495> οὐδ’ ἐλπίσι ξύμφωνα ταῖς ἐμαῖς, Τέκνον. 
<gregory_of_naz. christus_patiens. 496> Ἀλλὰ ξυνῳδὰ τοῖς προηγορευμένοις,
<gregory_of_naz. christus_patiens. 497> οἷς εἶπε παθεῖν χερσὶ τῶν ἀλαστόρων. 
<gregory_of_naz. christus_patiens. 498> Αἲ αἰ, τὶ δράσω; καρδία γὰρ οἴχεται.
<gregory_of_naz. christus_patiens. 499> Πη τίη πορεύῃ, Τέκνον; ὡς ἀπωλόμην·
<gregory_of_naz. christus_patiens. 500> Ἕχητι τίνος τὸν ταχὺν τελεῖς δρόμον;
<gregory_of_naz. christus_patiens. 501> Μὴ γάμος αὖθις ἐν Κανᾶ, κἀκεῖ τρέχεις,
<gregory_of_naz. christus_patiens. 502> ἵν᾿ ἐξ ὕδατος οἰνοποιήσῃς ξένως;
<gregory_of_naz. christus_patiens. 503> Ἐφέψομαί σοι, Τέκνον, ἢ μενῶ σ’ ἔτι;
<gregory_of_naz. christus_patiens. 504> Δὸς δὸς λόγον μοι, τοῦ Θεοῦ Πατρός Λόγε,
<gregory_of_naz. christus_patiens. 505> μὴ δὴ παρέλθῃς σίγα δούλην μητέρα·
<gregory_of_naz. christus_patiens. 506> νῦν γὰρ στόματος φιλίου χρῄζω σέθεν
<gregory_of_naz. christus_patiens. 507> φωνῆς ἀκοῦσαι καὶ προσειπεῖν, ὦ Τέκνον.
<gregory_of_naz. christus_patiens. 508> Δός μοι, πρὸς αὐτοῦ Πατρός, ὦ Τέκνον, σέθεν,
<gregory_of_naz. christus_patiens. 509> σοῦ θεσπεσίου χρωτὸς ἅψασθαι χεροῖν
<gregory_of_naz. christus_patiens. 510> ψαῦσαι ποδῶν τε καὶ περιπτύξασθαί σε.
<gregory_of_naz. christus_patiens. 511> Φεῦ φεῦ, τί δράσω; καρδία μου δίκεται.
<gregory_of_naz. christus_patiens. 512> Ὠ δεῦτε, φίλαι, δεῦτε, λίπωμεν φόβον,
<gregory_of_naz. christus_patiens. 513> προσέλθατ᾿, ἀσπάσασθε καὶ προσείπατε,
<gregory_of_naz. christus_patiens. 514> λάζεσθε χειρὸς δεξιᾶς. Τάλαιν’ ἐγὼ.
<gregory_of_naz. christus_patiens. 515> ὡς ἀρτίδακρύς εἰμι καὶ φόβου πλέα.
<gregory_of_naz. christus_patiens. 516> Αἲ αἴ· πανώλης ἡ τάλαιν’ ἀπόλλυμαι.
<gregory_of_naz. christus_patiens. 517> Γυναῖκες, ὄψιν στυγνὰν ὡς εἶδον τέκνου,
<gregory_of_naz. christus_patiens. 518> ποθῶ τεθνάναι, ζῆν δ’ ἔτ᾿ οὐδαμῶς φέρω.
<gregory_of_naz. christus_patiens. 519> οἴμοι, τί δράσω; πῶς λάθω λαῶν χέρας;
<gregory_of_naz. christus_patiens. 520> ἐχθροὶ γὰρ ἐξίασι πάντα δὴ κάλων,
<gregory_of_naz. christus_patiens. 521> κοὐκ ἔστιν ἄτης εὐπρόσοιστος ἔκβασις.
<gregory_of_naz. christus_patiens. 522> Τί γοῦν τί δράσω; πῶς φύγω τόσους βρόχους; 
<gregory_of_naz. christus_patiens. 523> Οὐκ οἶδ’, ἀδελφὴ φιλτάτη· δέδοικα γὰρ,
<gregory_of_naz. christus_patiens. 524> κἀμοὶ κατ᾿ ὄσσων θερμὸν ὡρμήθη δάκρυ.
<gregory_of_naz. christus_patiens. 525> ὀπισθόπους δ’ ἔξιθι καὶ σιγῇ βᾶθι.
<gregory_of_naz. christus_patiens. 526> Ἕρπ᾿ εἰς τὰ δεινά· νῦν ἀγὼν εὐψυχίας·
<gregory_of_naz. christus_patiens. 527> ἡμεῖς δ’ ἐφεψόμεσθα δειλαίᾳ βάσει·
<gregory_of_naz. christus_patiens. 528> ὄχλος γὰρ αὐτὸν μαινόλης περιτρέχει,
<gregory_of_naz. christus_patiens. 529> κοὐ δεῖ πελάζειν ἐγγὺς ἐνθυμουμένοις.
<gregory_of_naz. christus_patiens. 530> βαρεῖα γὰρ φρὴν, οὐδ’ ἀνέξεται βλέπειν
<gregory_of_naz. christus_patiens. 531> ὅμιλος ἐχθρὸς, δυσμενὴς, μιαιφόνος
<gregory_of_naz. christus_patiens. 532> ὁρμήν τε δεινὸς στυγερᾶς γνώμης ῥοπῇ,
<gregory_of_naz. christus_patiens. 533> ἄγριον ἦθος, βαρβάρου φύσις φρενός.
<gregory_of_naz. christus_patiens. 534> Δέδοικα δ’ αὐτὸν, μή τι βουλεύσας νέον
<gregory_of_naz. christus_patiens. 535> δριμυτέραν σοι συμφορὰν συσκευάσῃ·
<gregory_of_naz. christus_patiens. 536> καὶ κάρτα τόνδ’ ὁρῶσα δειμαίνω πλέον,
<gregory_of_naz. christus_patiens. 537> μὴ θηκτὸν ὤσῃ φάσγανον δι’ ἥπατος,
<gregory_of_naz. christus_patiens. 538> κἄπειτα μείζω συμφορὰν δέξῃ νέαν,
<gregory_of_naz. christus_patiens. 539> ἔγκατα Παιδὸς εἰ λεωφόρος
<gregory_of_naz. christus_patiens. 540> Ἀλλ’ ἐκκλίνασαι βραχὺ τῶν ἀλαστόρων
<gregory_of_naz. christus_patiens. 541> ἐπισκοπῶμεν δρᾶμα τῶν μιαιφόνων.
<gregory_of_naz. christus_patiens. 542> Ἴωμεν οὖν, ἴωμεν, ᾗχί που νάπος. 
<gregory_of_naz. christus_patiens. 543> Νικᾶτ’, ἐπειδὴ ταῦτα πάσαις ἁνδάνει·
<gregory_of_naz. christus_patiens. 544> καὶ λοιπὸν ἀπίωμεν, ἔνθ᾿ ὑμῖν δοκεῖ. 
<gregory_of_naz. christus_patiens. 545> Ἐντεῦθεν ἀθρεῖν ὡς ἐξ ἀπόπτου δέον. 
<gregory_of_naz. christus_patiens. 546> Δειλαί᾿ ἐγὼ δύστηνος, ὡς Παῖδ’ οὐχ ὁρῶ
<gregory_of_naz. christus_patiens. 547> πάσχοντα δεινὰ, μέχρι καὶ τύμβος λάβῃ.
<gregory_of_naz. christus_patiens. 548> ὄχλους δ’ ἔφυγον, ἳνα μή τι καὶ πάθω.
<gregory_of_naz. christus_patiens. 549> Τί μοι δ’ ἔτι ζῆν κέρδος ἐστὶν ἐν βίῳ;
<gregory_of_naz. christus_patiens. 550> Αἴθ᾿ πότμῳ καταλύσαιμ᾿ ἂν τάχει,
<gregory_of_naz. christus_patiens. 551> εἰ μὴ μεγάλως καταγηράσκειν ἔχω,
<gregory_of_naz. christus_patiens. 552> ὡς ἐλπίς ἐστι Παιδὸς ἀνισταμένου
<gregory_of_naz. christus_patiens. 553> ἔθνη τε συνάγοντος ἐνδίκῳ κρίσει,
<gregory_of_naz. christus_patiens. 554> ὃν συγγενεῖς κτείνουσιν Ἑβραῖοι φθόνῳ,
<gregory_of_naz. christus_patiens. 555> ναὶ συγγενεῖς μου τλήμονος μητρὸς λέγω,
<gregory_of_naz. christus_patiens. 556> οὐ Πατρός αὐτοῦ τοῦ βροτωθέντος Λόγου,
<gregory_of_naz. christus_patiens. 557> ὃν ἀσπόρως ἔτικτον, οἶδ’, ὑπὲρ λόγον
<gregory_of_naz. christus_patiens. 558> στερρᾶς τ᾿ ἔφυγον ἐν τόκοις ἀλγηδόνας.
<gregory_of_naz. christus_patiens. 559> Πέποιθα γὰρ, πέποιθα, κἂν πολλὰ στένω,
<gregory_of_naz. christus_patiens. 560> πάσχοντα μὴ φέρουσα τοῦτον νῦν βλέπειν.
<gregory_of_naz. christus_patiens. 561> Ἔτικτον αὐτὸν, οἶδα δ’, ὡς ἐγεινάμην,
<gregory_of_naz. christus_patiens. 562> ἀλλ’ εἴμ᾿ ἄκομψος ἐκφέρειν μυστήρια·
<gregory_of_naz. christus_patiens. 563> ὅμως δ’ ἀνάγκη συμφορᾶς ἀφιγμένης
<gregory_of_naz. christus_patiens. 564> γλῶσσάν μ’ ἀφεῖναι. Πρῶτα δ’ ἄρξομαι λέγειν,
<gregory_of_naz. christus_patiens. 565> ὅθεν μ’ ὑπῆλθε πρῶτον οἷα μητέρα,
<gregory_of_naz. christus_patiens. 566> φέρουσαν ἁγνὸν ἐς τόδ’ ἡμέρας δέμας.
<gregory_of_naz. christus_patiens. 567> Οὐκ οἶδα τέρψιν ἢ λόγῳ κλύειν φέρω
<gregory_of_naz. christus_patiens. 568> γραφῇ τε λεύσειν· οὐδὲ ταῦτα γὰρ σκοπεῖν
<gregory_of_naz. christus_patiens. 569> ἐγὼ πρόθυμος, παρθένον ψυχὴν δ’ ἔχω.
<gregory_of_naz. christus_patiens. 570> Ὄμνυμι τὸν σύμπαντα σαφῶς εἰδότα
<gregory_of_naz. christus_patiens. 571> μηδ’ ἂν θελῆσαι μηδ’ ἂν ἔννοιαν λαβεῖν·
<gregory_of_naz. christus_patiens. 572> ἢ κατολοίμην ἀκλεὴς, ἀνώνυμος,
<gregory_of_naz. christus_patiens. 573> καὶ μήτε πόντος μήτε γῆ μήτ᾿ αὖ πόλος
<gregory_of_naz. christus_patiens. 574> τὸ σῶμά μου δέξαιτο καὶ ψυχὴν χέρες
<gregory_of_naz. christus_patiens. 575> πάσχοντος Υἱοῦ γ’, ὡς κατ᾿ εὐχήν ἐστί μοι,
<gregory_of_naz. christus_patiens. 576> ἐλπὶς τρέφει τε κοὐ καταισχυνεῖ δέ με.
<gregory_of_naz. christus_patiens. 577> Ταῦτ᾿ οἶδα· νῦν γὰρ οὐ θέμις πέρα λέγειν
<gregory_of_naz. christus_patiens. 578> θρηνοῦσαν, ὡς δεῖ· δακρύων γὰρ ἄξια
<gregory_of_naz. christus_patiens. 579> πέπονθα πόλλ’, οὐκ οἶδα δ’, εἰ τι προσπάθω.
<gregory_of_naz. christus_patiens. 580> Πρῶτον δ’ ὅμως μοι τἀγάθ’ ἐξᾷσαι δέον·
<gregory_of_naz. christus_patiens. 581> τοῖς γὰρ κακοῖσι πλείον᾿ οἶκτον ἐμβαλῶ.
<gregory_of_naz. christus_patiens. 582> Ἤμην ἄνανδρος καὶ μένουσα παρθένος·
<gregory_of_naz. christus_patiens. 583> ἃ γὰρ γυναικὶ σώφρον’ ἔσθ᾿ εὑρημένα,
<gregory_of_naz. christus_patiens. 584> ταῦτ᾿ ἐξεμόχθουν τοῦ Θεοῦ πολλὴν χάριν
<gregory_of_naz. christus_patiens. 585> μετροῦντος ἀεὶ καὶ νέμοντος ἀφθόνως.
<gregory_of_naz. christus_patiens. 586> Πρῶτον μὲν οὐν γε, κἂν προσῇ, κἂν μὴ προσῇ
<gregory_of_naz. christus_patiens. 587> ψόγος γυναιξὶν, αὐτὸ τοῦτ᾿ ἐφέλκεται
<gregory_of_naz. christus_patiens. 588> κακῶς ἀκούειν, εἴ τις οὐκ ἔνδον μένει,
<gregory_of_naz. christus_patiens. 589> οὗπερ πόθον παρεῖσ’ ἔμιμνον ἐν δόμοις
<gregory_of_naz. christus_patiens. 590> εἴσω μελάθρων, κομψὰ θηλειῶν δ’ ἔπη
<gregory_of_naz. christus_patiens. 591> οὐκ εἰσεφρούμην· τὸν δὲ νοῦν διδάσκαλον
<gregory_of_naz. christus_patiens. 592> αὐτῆς ἔχουσα χρηστὸν ἐξήρκουν ἐμοὶ,
<gregory_of_naz. christus_patiens. 593> τὸ σωφρονεῖν ἐν πᾶσιν εἰδυῖ’, ὡς καλὸν
<gregory_of_naz. christus_patiens. 594> καὶ δόξαν ἐσθλὴν πανταχοῦ κομίζεται,
<gregory_of_naz. christus_patiens. 595> γλώσσης τε σιγὴν πᾶσιν ὄμμα θ’ ἥσυχον
<gregory_of_naz. christus_patiens. 596> παρεῖχον, ᾔδειν δ’, οἷς μ᾿ ἐχρῆν νικᾶν κόρας,
<gregory_of_naz. christus_patiens. 597> καὶ τίσι νίκην ὧν ἐχρῆν παριέναι.
<gregory_of_naz. christus_patiens. 598> Ἀκήρατον δέ μ’ ἐκ Θεοῦ λαβὼν ἀνὴρ
<gregory_of_naz. christus_patiens. 599> αὖθις τὸ παρθένειον ἅμμ’ ἀκήρατον
<gregory_of_naz. christus_patiens. 600> τηροῦσαν ἀπέδωκεν· οὐδ’ ἔστιν λόγος,
<gregory_of_naz. christus_patiens. 601> τὰ πράγματ᾿ αῦτὰ καὶ γὰρ ἀπήλεγξέ με.
<gregory_of_naz. christus_patiens. 602> Οὕτως δ’ ἔχουσα τῷ Θεῷ μνηστεύομαι,
<gregory_of_naz. christus_patiens. 603> κἀντεῦθεν Υἱὸν, πῶς ἐρεῖς; ἐγεινάμην,
<gregory_of_naz. christus_patiens. 604> ὅπως γυνὴ οὔ τις κομπάσει τεκεῖν ποτέ. 
<gregory_of_naz. christus_patiens. 605> καλλίστα, πότνα, σεμνότατα παρθένε,
<gregory_of_naz. christus_patiens. 606> ἄνανδρον ἠδ’ ἄνυμφον ἴδμεν μητέρα
<gregory_of_naz. christus_patiens. 607> μόνην σε πασῶν τῶν κατὰ γῆν μητέρων.
<gregory_of_naz. christus_patiens. 608> Μαιευσάσης χεὶρ κλῆρον οὐ δεδεγμένη
<gregory_of_naz. christus_patiens. 609> κατηγόρησε πιστὰ σοῦ θείου τόκου,
<gregory_of_naz. christus_patiens. 610> Θεὸν τε, φὴς, ἔκλυες ἀγγέλου τεκεῖν,
<gregory_of_naz. christus_patiens. 611> ἔργα θ’, ἅπερ δέδρακεν, οὐ θνητοῦ γένους,
<gregory_of_naz. christus_patiens. 612> καὶ θάμβος ἐστὶν, εἰ πάθῃ θνητῶν πάθος. 
<gregory_of_naz. christus_patiens. 613> Θαυμαστὸν εἶπας, εἰ τόδ’ εὐδοκεῖ Πατὴρ
<gregory_of_naz. christus_patiens. 614> ὡς διὰ τούτου τοὺς βροτοὺς ἀγάθ’ ἔχειν.
<gregory_of_naz. christus_patiens. 615> Οὐκ ἄλλο γὰρ φάρμακον ἐν θνητοῖς μόρου,
<gregory_of_naz. christus_patiens. 616> φθορᾶς ὃ παύσει τοὺς ταλαιπώρους κακῶν.
<gregory_of_naz. christus_patiens. 617> Κἀγὼ διδάξω σ’, ὡς καλῶς ἔχει τόδε·
<gregory_of_naz. christus_patiens. 618> ὁ γὰρ διδάσκων γνῶσιν ἄνθρωπον Λόγος
<gregory_of_naz. christus_patiens. 619> ἐμοὶ κατεσκήσωσε καὶ χάριν νέμει.
<gregory_of_naz. christus_patiens. 620> Ἐπεὶ βροτὸν πέπλακεν ἐκ γῆς ὁ Πλάσας,
<gregory_of_naz. christus_patiens. 621> λείμακί τ᾿ ἐντέθεικε φυτῶν ἐργάτην
<gregory_of_naz. christus_patiens. 622> ἐντεῦθεν εἰς ὄλυμπον ἀνάγειν θέλων,
<gregory_of_naz. christus_patiens. 623> δράκων δέ νιν ἔσπευσε γυναικὸς πλάνῃ
<gregory_of_naz. christus_patiens. 624> λειμῶνος ἐκβαλεῖν τε καὶ ῥέψαι πόλου,
<gregory_of_naz. christus_patiens. 625> ὅδ’ ἀντεμηχανήσατ᾿, οἷα δὴ Θεὸς,
<gregory_of_naz. christus_patiens. 626> γυναικὸς ἐκφῦναι τε καὶ Θεὸς μένων
<gregory_of_naz. christus_patiens. 627> βροτὸς γενέσθαι καὶ βροτῶν ἀναιρέτην
<gregory_of_naz. christus_patiens. 628> σφαγεὶς κατασκάψαι τε καὶ ῥίψαι ποσίν.
<gregory_of_naz. christus_patiens. 629> Οὕτως σὺ πείθου καὶ Θεὸν πρὸς γῆν δέχου
<gregory_of_naz. christus_patiens. 630> ἐλθόντ’ ἀγαγεῖν πρὸς πόλον βροτῶν γένος
<gregory_of_naz. christus_patiens. 631> καὶ σπένδε καὶ κλέϊζε καὶ τόνδ’ εὐλόγει.
<gregory_of_naz. christus_patiens. 632> Αὐ γάρ νιν ὄψει πρὸς χθόν’ ὡς ἐκ παστάδος
<gregory_of_naz. christus_patiens. 633> θρώσκοντα τύμβου κᾆτ᾿ ᾆτ᾿ ἀνιόντ᾿ εἰς
<gregory_of_naz. christus_patiens. 634> ὡς αὐτὸς εἶπε καὶ πρὸ τοῦ θεοπρόποι.
<gregory_of_naz. christus_patiens. 635> Ἐλπὶς δέ μοι ξύνεστιν ἀσφαλεστάτη·
<gregory_of_naz. christus_patiens. 636> ἐμοὶ γὰρ ὑπὲρ πάντας, οἷσι λείπεται,
<gregory_of_naz. christus_patiens. 637> ξύνεστιν ἐλπὶς, οὐδὲ κλέπτομαι φρένας,
<gregory_of_naz. christus_patiens. 638> ἕξειν τι κεδνόν· ἡδὺ δ’ ἐστὶ καὶ δοκεῖν
<gregory_of_naz. christus_patiens. 639> ὅταν δὲ μᾶλλον ἐλπὶς ἀσφαλὴς μένῃ,
<gregory_of_naz. christus_patiens. 640> τὸ χάρμα ποῖον· Ἀλλὰ νικῶμαι πόνοις
<gregory_of_naz. christus_patiens. 641> καὶ προβλέ‘πω μὲν ταῦθ’, ὅπως ἔσται τάχει,
<gregory_of_naz. christus_patiens. 642> λύπη δὲ κρείσσων τῶν ἐμῶν ἐλπισμάτων. 
<gregory_of_naz. christus_patiens. 643> Πάγκλυτε, παγκαλλίστα κούρη, παρθένε,
<gregory_of_naz. christus_patiens. 644> ἔμβρυον, ὡς φὴς, τὸν Θεὸν πλουτήσασα,
<gregory_of_naz. christus_patiens. 645> σὺ ταῦτ᾿ ἐπέγνως· καὶ τὰ λοιπὰ νῦν σκόπει·
<gregory_of_naz. christus_patiens. 646> σοφωτέραν γὰρ ἴδμεν οὖσάν σε βροτῶν
<gregory_of_naz. christus_patiens. 647> καὶ ταῦθ’ ὁρῶσαν καὶ συνιέναι τέλος·
<gregory_of_naz. christus_patiens. 648> ὡς φρικτὰ πάντα καὶ βροτησίῳ γένει
<gregory_of_naz. christus_patiens. 649> πλὴν τῆς τεκούσης δυσμαθῆ συνιέναι. 
<gregory_of_naz. christus_patiens. 650> Ὦ δυστάλαινα τῶν ἐμῶν ἀλγημάτων·
<gregory_of_naz. christus_patiens. 651> ὡς οἶδα μὲν πόλλ’, οἶδα δ’ οὐχ, ὅπως φράσω·
<gregory_of_naz. christus_patiens. 652> ὡς θάμβος ἐστὶ τοῦτον ᾐωρημένον
<gregory_of_naz. christus_patiens. 653> ἰδεῖν με καὶ θανόντα κἂν ἑκουσίως.
<gregory_of_naz. christus_patiens. 654> Ἰώ μοι, ἰώ· αἰ αἴ· 
<gregory_of_naz. christus_patiens. 655> Τί γοῦν, τί δράσεις, ὦ παθοῦσ’ αμήχανα; 
<gregory_of_naz. christus_patiens. 656> Οὐκ οἶδα πλὴν ἒν, κατθανεῖν, εἰ μὴ τάχει
<gregory_of_naz. christus_patiens. 657> τῶν νῦν παρόντων πημάτων ἄκος λάβω,
<gregory_of_naz. christus_patiens. 658> ὡς ἐστὶν ἐλπὶς λίαν ἀσφαλεστάτη·
<gregory_of_naz. christus_patiens. 659> μίαν μόνην μεῖναί με δεῖ τὴν αὔριον,
<gregory_of_naz. christus_patiens. 660> ὡς ξυμπερανθῇ φροντὶς, ἥ με νῦν τρύχει.
<gregory_of_naz. christus_patiens. 661> Ἀλλ’, ὦ φίλ’ Υἱὲ, μή μ’ ἔρημόν σου λίπῃς. 
<gregory_of_naz. christus_patiens. 662> Αἲ αἴ·
<gregory_of_naz. christus_patiens. 663> Θρηνοῦσα πολλὰ τρανὸν οὐδὲν δεικνύεις·
<gregory_of_naz. christus_patiens. 664> πη γάρ μ’ ἀπαγγελεῖς ἀκούειν δείματα
<gregory_of_naz. christus_patiens. 665> πείθεις τε πολλὰ δειματοῦσθαι τοῖς λόγοις,
<gregory_of_naz. christus_patiens. 666> πη δὲ θρασύνεις, κοὐδὲν ἄρα καθαρῶς. 
<gregory_of_naz. christus_patiens. 667> Οὐ μακρὰν ἔσται τέρμα τῶν ἠλπισμένων.  
<gregory_of_naz. christus_patiens. 668> Αὐτὴ μὲν οὔπω ναὸς εἰσέβην σκάφος,
<gregory_of_naz. christus_patiens. 669> γραφῇ δ’ ἰδοῦσα καὶ κλύουσ’ ἐπίσταμαι·
<gregory_of_naz. christus_patiens. 670> ναύταις γὰρ ἢν μέτριος ᾖ χειμὼν φέρειν,
<gregory_of_naz. christus_patiens. 671> προθυμίαν ἔχουσι σωθῆναι πόνων,
<gregory_of_naz. christus_patiens. 672> ὁ μὲν παρ’ οἴαχ”, ὁ δ’ ἐπὶ λαίφεσι βεβὼς,
<gregory_of_naz. christus_patiens. 673> ὁ δ’ ἄντλον εἵργων ναός· ἢν δ’ ὑπερβάλῃ
<gregory_of_naz. christus_patiens. 674> πολὺς ταραχθεὶς πόντος, ἐνδόντες φορᾷ
<gregory_of_naz. christus_patiens. 675> παρῆκαν αὐτοὺς κυμάτων δρομήμασιν.
<gregory_of_naz. christus_patiens. 676> Οὕτως δὲ κἀγὼ δείν’ ὁρῶσα πήματα
<gregory_of_naz. christus_patiens. 677> ἄφθογγός εἰμι καὶ παρεῖσ’ ἐῶ στόμα·
<gregory_of_naz. christus_patiens. 678> νικᾷ γὰρ, ὡς οὐκ ἐκ Θεοῦ, δεινὸς κλύδων.
<gregory_of_naz. christus_patiens. 679> Σὲ δ’ ἐλπὶς ἀσφαλεστάτη δ’ εἴθε τρέφοι,
<gregory_of_naz. christus_patiens. 680> δέσποινα παγκοίρανε, μῆτερ Κοιράνου.
<gregory_of_naz. christus_patiens. 681> Ἀλλ’ ἐκ λόγου γὰρ ἄλλος ἐκβαίνει λόγος,
<gregory_of_naz. christus_patiens. 682> τίν’ ὧδε δ’ αὖ δέδορκ’ ἰθύνοντα δρόμον;
<gregory_of_naz. christus_patiens. 683> Ἂ ἄ· τίνα στείχοντ᾿ νῦν ἐνθάδε
<gregory_of_naz. christus_patiens. 684> στυγνοπρόσωπον, δακρύων πεπλησμένον; 
<gregory_of_naz. christus_patiens. 685> Δέσποινα κούρη, Δεσπότου μῆτερ Λόγου,
<gregory_of_naz. christus_patiens. 686> μή με στυγήσῃς· οὐχ ἑκὼν, ἑκὼν δ’ ὅμως
<gregory_of_naz. christus_patiens. 687> λύπρ’ ἀγγελῶ σοι πρὸς παλαιοῖς καὶ νέα. 
<gregory_of_naz. christus_patiens. 688> τέ δ᾿ ἐστίν; ὥς μοι φροιμίων ἄρχῃ κακῶν. 
<gregory_of_naz. christus_patiens. 689> Δέσποινα κούρη, πῶς ἐρῶ; πῶς σοι φράσω,.
<gregory_of_naz. christus_patiens. 690> σοὶ γὰρ μερίμνης ἄξιον φέρω λόγον
<gregory_of_naz. christus_patiens. 691> σφοδρᾶς τ᾿ ἀνίας καὶ πικρῶν ἀλγηδόνων.
<gregory_of_naz. christus_patiens. 692> Ὦ πότνα κούρη, σεμνότατα παρθένε,
<gregory_of_naz. christus_patiens. 693> ὥς σε στενάζω λυγρὸς ὢν μύστης, ὅμως
<gregory_of_naz. christus_patiens. 694> τῷ Μυσταγωγῷ πιστὸς, κἂν πάσχονθ’ ὁρῶ. 
<gregory_of_naz. christus_patiens. 695> Τί δ’ ἐστίν; ‘Eβραίων τί μηνύεις νέον; 
<gregory_of_naz. christus_patiens. 696> Παῖς νῦν σὸς οὐκέτ᾿ ἔστιν, ὡς εἰπεῖν ἔπος·
<gregory_of_naz. christus_patiens. 697> δέδορκε μέντοι φῶς ἐπὶ σμικρᾶς ῥοπῆς. 
<gregory_of_naz. christus_patiens. 698> Πῶς φής; τί τοῦτ᾿ ἔλεξας; οἶδας δ’ αὖ πόθεν;
<gregory_of_naz. christus_patiens. 699> Ἄγ’, εἰπέ μοι, φράσον, τίνι θνήσκειν μόρῳ
<gregory_of_naz. christus_patiens. 700> Χριστὸν τανῦν φὴς, Παῖδ’ ἀθανάτου Πατρός;
<gregory_of_naz. christus_patiens. 701> ὡς ἐλπὶς ἦν καὶ τόνδ’ ἀθάνατον μένειν
<gregory_of_naz. christus_patiens. 702> ῥύστην τ᾿ ἔσεσθαι παντὸς Ἰσραὴλ γένους. 
<gregory_of_naz. christus_patiens. 703> Ἐπεὶ πόλιν γε τῆσδε Σαλομὼν χθονὸς
<gregory_of_naz. christus_patiens. 704> λιπόντες ἀφίκανον ἐς στρωτοὺς λίθους
<gregory_of_naz. christus_patiens. 705> ἄνακτ᾿ ἐμὸν σύροντες ἀλάστωρ ὄχλος,
<gregory_of_naz. christus_patiens. 706> αὐτίχ᾿ ὅμιλος οὐρανοδρόμῳ ξύλῳ
<gregory_of_naz. christus_patiens. 707> ἀνῆγον, ἦγον, ἦγον εἰς ἄκρον τέλος,
<gregory_of_naz. christus_patiens. 708> ὀρθὸς δ’ ἐς ὀρθὸν αἰθέρ’ ἐστηρίζετο.
<gregory_of_naz. christus_patiens. 709> Ἐς κλῶνα δ’ ἐγκάρσιον ἄλλον εὐθέως
<gregory_of_naz. christus_patiens. 710> ἔτεινον, ἐξέτεινον, ἥλωσαν χέρας,
<gregory_of_naz. christus_patiens. 711> πόδας δὲ καθήλωσαν ἐν πηκτῷ ξύλῳ.
<gregory_of_naz. christus_patiens. 712> Ὡς δ’ ἔσχον οὕτως Δεσπότην ἠρτημένον,
<gregory_of_naz. christus_patiens. 713> ἄλλοι μὲν αὐτὸν καλάμῳ κραταιβόλῳ
<gregory_of_naz. christus_patiens. 714> ἔβαλλον, ἀντίπυργον εἰσβάντες πέτραν,
<gregory_of_naz. christus_patiens. 715> ἄλλοι δ’ ὑσώπῳ σπόγγον ὄξους ἔμπλεον,
<gregory_of_naz. christus_patiens. 716> χολῇ κεκραμένου δ’ ἀνῆγον ἐς στόμα,
<gregory_of_naz. christus_patiens. 717> οἵδ’ ὠσὶν ἠχὴν οὐ σαφῶς δεδεγμένοι,
<gregory_of_naz. christus_patiens. 718> οὔτ᾿ εἶδον, οἷ’ ἔρεξε θαύματ’ ἐν βροτοῖς,
<gregory_of_naz. christus_patiens. 719> ἄλλως διῆγον καὶ διήνεγκαν Κᾶρας
<gregory_of_naz. christus_patiens. 720> καὶ στέρν’ ἔτυπτον ἀμαθῶς ἀγνωσίᾳ.
<gregory_of_naz. christus_patiens. 721> Ἐγὼ δὲ πόρρω, Δεσπότῃ γὰρ εἱπόμην,)
<gregory_of_naz. christus_patiens. 722> πρῶτον μὲν εἰς χλοηρὸν ἷζον που νάπος
<gregory_of_naz. christus_patiens. 723> τά τ᾿ ἐκ ποδῶν σιγηλὰ καὶ γλώσσης ἄπο
<gregory_of_naz. christus_patiens. 724> ἔσωζον, ὡς ὁρῶν νιν, οὐχ ὁρώμενος
<gregory_of_naz. christus_patiens. 725> ὄχλῳ κακεργάτῃ τε καὶ μιαιφόνῳ·
<gregory_of_naz. christus_patiens. 726> σέ τ᾿ αὐ δακρυχέουσαν ἑστῶσαν ἰδὼν
<gregory_of_naz. christus_patiens. 727> ἤλυθον εἰπεῖν οὐ καλῶς πεπραγμένα. 
<gregory_of_naz. christus_patiens. 728> Ἰώ μοι, ἰώ·
<gregory_of_naz. christus_patiens. 729> Αἲ αἲ, τί δράσω; καρδία γὰρ οἴχεται.
<gregory_of_naz. christus_patiens. 730> Πῶς πῶς δ’ ἔτι ζώ καὶ φέρω ταῦτα κλύειν;
<gregory_of_naz. christus_patiens. 731> ἰδεῖν δὲ ταῦτα πῶς ποτ᾿ οἴσω παντλάμων;
<gregory_of_naz. christus_patiens. 732> Ἴτ’, ὦ γυναῖκες, τῆς Γαλιλαίας τέκνα,
<gregory_of_naz. christus_patiens. 733> προσείπατ᾿ καὶ προπέμψατε χθονός.
<gregory_of_naz. christus_patiens. 734> Ὠ δεῦτε, φίλαι, δεῦτε, λίπωμεν δέος. 
<gregory_of_naz. christus_patiens. 735> Σὺ γὰρ φύγῃς τὸν δῆμον, ὡς τί μὴ πάθῃς; 
<gregory_of_naz. christus_patiens. 736> Κἀγὼ δὲ τόνδε λοιπὸν εἰς τί καὶ τρέσω;
<gregory_of_naz. christus_patiens. 737> Ἴωμεν οὖν, ἴωμεν, ἀπέστω φόβος·
<gregory_of_naz. christus_patiens. 738> τί γὰρ ἔτι ζῆν κέρδος ἡμῖν ἐνθάδε;
<gregory_of_naz. christus_patiens. 739> Ἀλλ’ ἀπίωμεν, ὡς ἴδω Παιδὸς πάθη.
<gregory_of_naz. christus_patiens. 740> Ἰώ μοι, ἰώ·
<gregory_of_naz. christus_patiens. 741> Γυναῖκες, ὄψιν φαιδρὰν οὐχ ὁρῶ τέκνου·
<gregory_of_naz. christus_patiens. 742> χροιὰν γὰρ ἠλλάξατο καὶ κάλλος ξένον.
<gregory_of_naz. christus_patiens. 743> Γυναῖκες, ὄμμα στυγνὸν ὡς εἶδον τέκνου,
<gregory_of_naz. christus_patiens. 744> ποθῶ τεθνάναι, ζῆν δ’ ἔτ᾿ οὐδαμῶς στέγω.
<gregory_of_naz. christus_patiens. 745> χωρεῖτε χωρεῖτ’, οὐκέτι τὸ ζῆν φέρω.
<gregory_of_naz. christus_patiens. 746> Ὠ κοινὸν ὠφέλημα θνητοῖσιν φανεὶς,
<gregory_of_naz. christus_patiens. 747> Τέκνον ποθεινὸν, τοῦ δίκην πάσχεις τάδε;
<gregory_of_naz. christus_patiens. 748> ποινὰς δὲ ποίων ἀμπλακημάτων τίνεις;
<gregory_of_naz. christus_patiens. 749> ἁγνὰς γὰρ, ἁγνὰς χεῖρας αἱμάτων φέρεις
<gregory_of_naz. christus_patiens. 750> ἁγνά τε χείλη καὶ μέλος πᾶν καὶ στόμα,
<gregory_of_naz. christus_patiens. 751> ψυχὴν πάναγνον ἄδολον τε καρδίαν.
<gregory_of_naz. christus_patiens. 752> Καὶ πῶς ὁρῶ λῃσταῖς σε συνηρτημένον;
<gregory_of_naz. christus_patiens. 753> οὐδ’ ἐξ ἐπακτοῦ τινὸς ἐχθρῶν πημονῆς,
<gregory_of_naz. christus_patiens. 754> φίλος δ’ ἀπόλλυσ’ οὐκ ἄκονθ’ ἑκουσίως
<gregory_of_naz. christus_patiens. 755> μύστης, ὃν ὑπέδειξας ἄρτῳ σοῖς φίλοις
<gregory_of_naz. christus_patiens. 756> φειδεύμενος τάλανος, ὡς φύγῃ κακὸν,
<gregory_of_naz. christus_patiens. 757> κἂν οὐ συνῆκεν ἐμπαγεὶς βροχώμασι.
<gregory_of_naz. christus_patiens. 758> Τίνος δ’ ἕκητι γῆς ἀποστέλλει Πατὴρ,
<gregory_of_naz. christus_patiens. 759> τί σ’ ὧδ’ ἀτίμως ἠθέλησε τεθνάναι,.
<gregory_of_naz. christus_patiens. 760> Δύστηνος, οἷον οἷον ἔργον νῦν βλέπω
<gregory_of_naz. christus_patiens. 761> οὐ τλητὸν οὐδὲ λεκτὸν, ἀλλ’ ἀπωλόμην.
<gregory_of_naz. christus_patiens. 762> Αἲ αἵ, Τέκνον, σῶν πανταδίκων σφαγμάτων·
<gregory_of_naz. christus_patiens. 763> αἰ αἰ μάλ’ αὖθις, ὡς κακῶς διόλλυσαι,
<gregory_of_naz. christus_patiens. 764> οὐκ ἐξαμαρτὼν αὐτὸς, ἀλλ’ ἁμαρτίας
<gregory_of_naz. christus_patiens. 765> πρώτης γυναικὸς ἐξιώμενος βλάβην
<gregory_of_naz. christus_patiens. 766> Οἰδ᾿ οἶδα μὲν τάδ’, οἶδα δ’ οὐχ, ὅπως φράσω.
<gregory_of_naz. christus_patiens. 767> καὶ συνιῶ μὲν, οἷα ταῦτ’ ἔσται τάχει.
<gregory_of_naz. christus_patiens. 768> ἄλγος δ’ ὕπερθεν τῶν ἐμῶν ἐλπισμάτων.
<gregory_of_naz. christus_patiens. 769> στένω τε πυκνὰ συμφορᾷ νικωμένη ,
<gregory_of_naz. christus_patiens. 770> δάκρυσί τε βλέφαρα θερμοῖς τέγγεται·
<gregory_of_naz. christus_patiens. 771> ἀεὶ γάρ ἐστι τῶν γυναικείων φῦλον
<gregory_of_naz. christus_patiens. 772> πολύστονον τε καὶ πολύδακρυ πλέον. 
<gregory_of_naz. christus_patiens. 773> Ἴδ’, ὦ γυναικῶν ἐξ ἁπασῶν βελτίων,
<gregory_of_naz. christus_patiens. 774> ὁ παρθένος πάρεστιν υἱός σοι νέος,
<gregory_of_naz. christus_patiens. 775> ἰδοὺ δὲ καὶ σοὶ, μύστα, μήτηρ παρθένος.
<gregory_of_naz. christus_patiens. 776> Τί γοῦν, τί, γύναι, δακρύοις τέγγεις κόρας;
<gregory_of_naz. christus_patiens. 777> τί δ’ αὖ κατηφεῖς ὄμμα καὶ δακρυρροεῖς
<gregory_of_naz. christus_patiens. 778> καὶ συγχυθεῖσ’ ἕστηκας, ἡνίκ’ εὐτυχεῖς,
<gregory_of_naz. christus_patiens. 779> κοὐκ ἀσμένη τόνδ’ ἐξ ἐμοῦ δέχῃ τρόπον;
<gregory_of_naz. christus_patiens. 780> Ταῦτα ξυνῳδὰ τοῖς προηγορευμένοις,
<gregory_of_naz. christus_patiens. 781> οἷς αὐτὸς εἶπον καὶ θεοπρόπων στόμα.
<gregory_of_naz. christus_patiens. 782> Νῦν καιρὸς ἐχθρὸν γηγενῶν τίσειν δίκην.
<gregory_of_naz. christus_patiens. 783> Τί δῆτα λοιπὸν σῷ γ’ ἐπιστένεις Τέκνῳ ; 
<gregory_of_naz. christus_patiens. 784> Οὐδέν· λαοῦ τοῦδ’ ἐννοουμένη πέρι
<gregory_of_naz. christus_patiens. 785> ἔγωγ᾿ ἐμαυτῇ πρὸς λόγους ἀφικόμην
<gregory_of_naz. christus_patiens. 786> καὶ τούσδε θρηνῶ συμφορᾷ νικωμένη
<gregory_of_naz. christus_patiens. 787> ᾤμωξα θ’, οἷον ἔργον ἔστ᾿ εἰργαστέον
<gregory_of_naz. christus_patiens. 788> τοὐντεῦθεν αὐτοῖς, οἵ σ’ ἀνήρτησαν, Τέκνον,
<gregory_of_naz. christus_patiens. 789> καραδοκῶ τε πάνθ’, ὅπη προβήσεται.
<gregory_of_naz. christus_patiens. 790> λύπη δὲ κρείσσων καὶ βεβαίας ἐλπίδος.
<gregory_of_naz. christus_patiens. 791> Τον μὲν γὰρ ἡμῶν δυσμενῆ πεφυκότα
<gregory_of_naz. christus_patiens. 792> ῥᾷον κτενεῖς σὺ καὶ καταβάλῃς μόρον
<gregory_of_naz. christus_patiens. 793> θᾶττόν τ’ ἀνιὼν τοὺς ἀλάστορας τίσεις·
<gregory_of_naz. christus_patiens. 794> γυνη δὲ θῆλυ κἀπὶ δακρύοις ἔφυ·
<gregory_of_naz. christus_patiens. 795> ὅθεν κἀγὼ στένουσα καὶ πεπληγμένη
<gregory_of_naz. christus_patiens. 796> κέντροις ἀνίας ἡ τλάμων ὀδύρομαι.
<gregory_of_naz. christus_patiens. 797> Εἴμ’ εὐκλεὴς μὲν, ἀλλ’ ὅμως ἀπόλλυμαι
<gregory_of_naz. christus_patiens. 798> στερουμένη σῆς θεσπεσίας μοι θέας.
<gregory_of_naz. christus_patiens. 799> Ως γὰρ ἄελπτον δρᾶμα προσπεσὸν τόδε
<gregory_of_naz. christus_patiens. 800> ψυχὴν διέφθαρκ’· οἴχομαι γοῦν, τοῦ βίου
<gregory_of_naz. christus_patiens. 801> χάριν μεθεῖσα κατθανεῖν χρῄζω, Τέκνον ·
<gregory_of_naz. christus_patiens. 802> καὶ γὰρ ἔρημος ἄπολις τε τρύχομαι,
<gregory_of_naz. christus_patiens. 803> οὐ μητέρ’, οὐκ ἀδελφὸν οὐδὲ συγγενῆ
<gregory_of_naz. christus_patiens. 804> μεθορμίσασθαι τῆσδ’ ἔχουσα συμφορᾶς.
<gregory_of_naz. christus_patiens. 805> Κἂν μὴ τάχιστ᾿ ἴδω σε, πῶς οἴσω , Τέκνον ;
<gregory_of_naz. christus_patiens. 806> Ἀλλ’, ὦ φίλ’ Υἱὲ, μή μ’ ἔρημόν σου λίπῃς. 
<gregory_of_naz. christus_patiens. 807> Θάρσησον· εὖ γὰρ τῶνδ’ ἐγὼ θήσω πέρι,
<gregory_of_naz. christus_patiens. 808> τὸ σὸν δ’ ἄραρε μᾶλλον· ἐξηγοῦ Θεὸν·
<gregory_of_naz. christus_patiens. 809> εὕρημα δ’ οὐκ οἶσθ’ οἷον εὕρηκας τόδε·
<gregory_of_naz. christus_patiens. 810> θήσω γὰρ αὖ σοι δῶρ’, ἃ καλλιστεύεται
<gregory_of_naz. christus_patiens. 811> ἐν οὐρανῷ γαίῃ τε καὶ πάσῃ κτίσει.
<gregory_of_naz. christus_patiens. 812> Πολλῶν δ’ ἕκατι τήνδε σοι δώσω χάριν. 
<gregory_of_naz. christus_patiens. 813> Πέποιθα κοὔτι σοῖς ἀπιστῶ που λόγοις.
<gregory_of_naz. christus_patiens. 814> κἀμοὶ τάδ’ ἐστὶ λῷστα, γινώσκω καλῶς·
<gregory_of_naz. christus_patiens. 815> ἐγώ σ᾿ ἔτικτον, οἶδα δ’, ὡς ἐγεινάμην·
<gregory_of_naz. christus_patiens. 816> ὑπερτερεῖ δ’ ἄλγημα τῶν ἐγνωσμένων.
<gregory_of_naz. christus_patiens. 817> Ἀλλ’ ἄντομαι σε τοῦδε πρὸς σωτηρίου
<gregory_of_naz. christus_patiens. 818> πάθους, φέροντος ἀπάθειαν τῷ γένει,
<gregory_of_naz. christus_patiens. 819> μητροπρεπῶς τε σῶν ποδῶν ἐφάπτομαι,
<gregory_of_naz. christus_patiens. 820> οἴκτειρον, οἴκτειρόν με τὴν δυστλήμονα
<gregory_of_naz. christus_patiens. 821> καὶ μή μ’ ἔρημον ἐκπεσοῦσαν σοῦ λίπῃς,
<gregory_of_naz. christus_patiens. 822> δέξαι δὲ χώρᾳ καὶ δόμοις ἐφέστιον,
<gregory_of_naz. christus_patiens. 823> ἢν θᾶσσον οὐ βούλοιο σὴν δίκην κρίναι.
<gregory_of_naz. christus_patiens. 824> Οὕτως ἔρως σοι πρὸς Πατρός τελεσφόρος
<gregory_of_naz. christus_patiens. 825> σκοποῦ γένοιτο, καὶ θανόνθ’ ἑκουσίως
<gregory_of_naz. christus_patiens. 826> ἴδοιμι νεκρέγερτον ἤματι τρίτῳ,
<gregory_of_naz. christus_patiens. 827> ὡς αὐτὸς εἶπας πολλάκις πρὸς σοὺς φίλους·
<gregory_of_naz. christus_patiens. 828> τὸ πᾶν γὰρ οὕτως ἀσφαλέστερόν τ᾿ ἐμοὶ,
<gregory_of_naz. christus_patiens. 829> σύ τ᾿ αὐτὸς ὢν ὄλβιος ὀλβίου Πατρὸς
<gregory_of_naz. christus_patiens. 830> γνωσθεὶς ἀνυμνηθῇς γε πάσῃ τῇ κτίσει.
<gregory_of_naz. christus_patiens. 831> Μὴ γοῦν διάξω λυπρὸν εἰς μακρὸν βίον,
<gregory_of_naz. christus_patiens. 832> ὄχλος δ’ ἀλαστόρων γε τίσει τὴν δίκην
<gregory_of_naz. christus_patiens. 833> τὸν Δεσπότην κτείνας σε γῆς τε καὶ πόλου.
<gregory_of_naz. christus_patiens. 834> Οὑτοι γὰρ, ὡς ἔδρασαν, εὕρωσιν κακὰ,
<gregory_of_naz. christus_patiens. 835> ἃ τοῖσι δυσσεβοῦσι γίνεται βροτοῖς·
<gregory_of_naz. christus_patiens. 836> ἀλλ’ οὐ γὰρ αὐτῶν φροντίδ’ ὡς τέκνων ἔχω,
<gregory_of_naz. christus_patiens. 837> μή πως πάθωσιν οἱ προσήκοντες σφίσι,
<gregory_of_naz. christus_patiens. 838> πατρῷον ἐκπράσσοντες ἀσεβῆ φόνον·
<gregory_of_naz. christus_patiens. 839> ἀλλ᾿ αὐτὸς, ὦ σπλάγχνον, θεηγενὲς φάος,
<gregory_of_naz. christus_patiens. 840> κάτειργε, κατάπαυσον, ἔξελ’ ἐκ φόνου
<gregory_of_naz. christus_patiens. 841> ἐγκατάλειμμα σπέρματος πεφιλμένου. 
<gregory_of_naz. christus_patiens. 842> Αἰνῶ, γύναι, τάδ’, οὐδ’ ἐκεῖνα μέμφομαι,
<gregory_of_naz. christus_patiens. 843> πολλῶν δ’ ἕκητι τήνδε σοι δοῦναι χάριν
<gregory_of_naz. christus_patiens. 844> ἐγὼ πρόθυμός εἰμι, κοὐκ ἂν ἐκπέσῃς.
<gregory_of_naz. christus_patiens. 845> Συλλήψομαι γὰρ τοῦδέ σοι πάμπαν σκοποῦ,
<gregory_of_naz. christus_patiens. 846> αὐτή τε γνοίης ζημίας ἀντιστροφὴν,
<gregory_of_naz. christus_patiens. 847> ἀπαλλαγεῖσα τῆσδε τῆς ἀθυμίας. 
<gregory_of_naz. christus_patiens. 848> Ὤμοι, φρενὸς σῆς εὐγενοῦς τε κἀγαθῆς·
<gregory_of_naz. christus_patiens. 849> Ὠ Τέκνον, οἵᾳ συμφορᾷ συνεζύγης·
<gregory_of_naz. christus_patiens. 850> τὸ δ’ εὐγενές σου τῶν φρενῶν σῶον μένει·
<gregory_of_naz. christus_patiens. 851> ὅσην ἀεί μοι τὴν προμήθειαν φέρεις·
<gregory_of_naz. christus_patiens. 852> Ταῦτ᾿ ἐννοηθεῖσ᾿ ᾐσθόμην ἀβουλίαν
<gregory_of_naz. christus_patiens. 853> πολλὴν ἔχουσα καὶ μάτην λυπουμένη
<gregory_of_naz. christus_patiens. 854> μάτην θ’ ἑαυτῇ πρὸς λόγους ἀφικόμην. 
<gregory_of_naz. christus_patiens. 855> Ἄ ἄ·
<gregory_of_naz. christus_patiens. 856> Πολυστόνων ἄϊον ἰαχὰν γόων,
<gregory_of_naz. christus_patiens. 857> φωνὰν ἔκλυον, ἔκλυον βοὰν στόνων.
<gregory_of_naz. christus_patiens. 858> θεοκλυτεῖ δ’, ὡς ἄρα δεινά τις παθών. 
<gregory_of_naz. christus_patiens. 859> Καὶ μὴν ὁ κλεινὸς ἄπο δὴ στείχει Πέτρος,
<gregory_of_naz. christus_patiens. 860> σκυθρωπὸς, οἰκτρὸς καὶ κατανενυγμένος,
<gregory_of_naz. christus_patiens. 861> θεοκλυτεῖ τις δ’ ὡς κακὸν ῥέξας μέγα.
<gregory_of_naz. christus_patiens. 862> Τί, Πέτρε, θρηνεῖς; Δείν’ ἔπραξας, ἀλλ’ ὅμως
<gregory_of_naz. christus_patiens. 863> ἔτ᾿ ἔστι καὶ σοὶ τῶνδε συγγνώμης τυχεῖν.
<gregory_of_naz. christus_patiens. 864> Ὠ Τέκνον, ὠ φίλτατον, ὦ Θεοῦ Λόγε,
<gregory_of_naz. christus_patiens. 865> σύγγνωθ’· ἁμαρτεῖν δ’ εἰκὸς ἄνθρωπον, Τέκνον,
<gregory_of_naz. christus_patiens. 866> καὶ Πέτρος ἐξήμαρτε τοὺς ὄχλους τρέσας. 
<gregory_of_naz. christus_patiens. 867> Στέγουσα νῦν ἄπιθι, μῆτερ παρθένε·
<gregory_of_naz. christus_patiens. 868> λύω δὲ Πέτρῳ σφάλμα χρῃζούσης σέθεν·
<gregory_of_naz. christus_patiens. 869> καὶ γὰρ πάροιθεν σοῖς ἐπειθόμην λόγοις
<gregory_of_naz. christus_patiens. 870> σῆς εὐσεβείας κἀγαθῆς φρενὸς χάριν.
<gregory_of_naz. christus_patiens. 871> Καί μοι τὸ μὲν σὸν ἐκποδὼν ἔστω λόγου·
<gregory_of_naz. christus_patiens. 872> ἕλκει δὲ καὶ δάκρυα πολλήν μου χάριν
<gregory_of_naz. christus_patiens. 873> καὶ πάντα λύει δεσμὸν ἀμπλακημάτων.
<gregory_of_naz. christus_patiens. 874> Σοί τ᾿ αὐ παραινῶ· μηδένα βροτῶν στύγει,
<gregory_of_naz. christus_patiens. 875> μηδ’ οἱ μ’ ἀπῃώρησαν ἀνόμως ξύλῳ 
<gregory_of_naz. christus_patiens. 876> Ὤμοι, φρενὸς σῆς εὐμενεστάτης ἀεί·
<gregory_of_naz. christus_patiens. 877> ὡς οὐδὲ πάσχων δυσμεναίνεις τῷ γένει
<gregory_of_naz. christus_patiens. 878> οὐδὲ προσηλώσασιν ὀργίζῃ ξύλῳ.
<gregory_of_naz. christus_patiens. 879> Τίς γὰρ ἂν ἔτλη θυμὸν ὀργῆς σου, Τέκνον;
<gregory_of_naz. christus_patiens. 880> ἢ τίς ἀγανάκτησιν ὑπέστη σέθεν; 
<gregory_of_naz. christus_patiens. 881> Ἄπιθ’ ἄπιθι δυσμενῶν νῦν ἐκ μέσου·
<gregory_of_naz. christus_patiens. 882> ὧνπερ γὰρ οὕνεκ’ εἰς ἐμοὺς ἧκες λόγους,
<gregory_of_naz. christus_patiens. 883> τὰ μὲν πέπρακται, τῶν δ’ ἐγὼ μνησθήσομαι.
<gregory_of_naz. christus_patiens. 884> Ἐνταῦθα μέν σοι τῶνδ’ ἀπαλλάσσω λόγον. 
<gregory_of_naz. christus_patiens. 885> Ἄραρεν, ὡς ἔοικεν, ὦ τάλαιν᾿ ἐγώ·
<gregory_of_naz. christus_patiens. 886> Αἲ αἴ· τίν’ ἐκφωνεῖς φρικώδη τήνδ’ ὄπα
<gregory_of_naz. christus_patiens. 887> γλυκασμὸς ὢν ὅλος δὲ καὶ θυμηδία;
<gregory_of_naz. christus_patiens. 888> Τίνος γε διψῶν ἀπεγεύσω πικρίας;
<gregory_of_naz. christus_patiens. 889> Αὖθίς τε διψᾶν κάρτα κέκραγες μέγα. 
<gregory_of_naz. christus_patiens. 890> κραυγῆς ἀκούσασ’ ἐκπέπληγμαι παντλάμων
<gregory_of_naz. christus_patiens. 891> ἐγώ· τὸ μέντοι πρᾶγμ’, ἐφ’ ᾧ τανῦν στένεις.
<gregory_of_naz. christus_patiens. 892> οὐκ οἶδα, βουλοίμην δ’ ἂν ἐκ σέθεν κλύειν.
<gregory_of_naz. christus_patiens. 893> Φθέγξαι τι, δεῦρ’ ἄθρησον. Ἰώ μοι κακῶν·
<gregory_of_naz. christus_patiens. 894> Τί τί σὸν ὄμμα χρώς τε συντέτηκε νῦν; 
<gregory_of_naz. christus_patiens. 895> Σιγήσατ’, ὦ γυναῖκες, ἐξειργάσμεθα·
<gregory_of_naz. christus_patiens. 896> ἐπίσχετ᾿ αὐδήν· Παῖδ’ ἐρωτῆσαι θέλω·
<gregory_of_naz. christus_patiens. 897> ὁρῶ γὰρ ἤδη τόνδε πλησίον μόρου,
<gregory_of_naz. christus_patiens. 898> ναὶ ναὶ βλέπω κλίναντα πάντιμον κάραν.
<gregory_of_naz. christus_patiens. 899> μικρὰν λιπόντα ῥᾳδίως ὁμιλίαν.
<gregory_of_naz. christus_patiens. 900> Ἔα, τί λεύσω; σὸν δέμας νεκρὸν, Τέκνον,
<gregory_of_naz. christus_patiens. 901> ἀθρῶ, μεγίστου θαύματος τόδ’ ἄξιον,
<gregory_of_naz. christus_patiens. 902> ὃς ἀρτίως κέκραγε πρὸς τὸν Πατέρα
<gregory_of_naz. christus_patiens. 903> φωνῇ κραταιᾷ γεῖσσα γῆς ταραξάσῃ,
<gregory_of_naz. christus_patiens. 904> οὗ πᾶσα μὲν χθὼν φθέγματος πληρουμένη
<gregory_of_naz. christus_patiens. 905> φρικῶδες ἀντεφθέγξατ᾿, εἰσορῶσι δὲ
<gregory_of_naz. christus_patiens. 906> θέαμα κρεῖσσον ὀμμάτων ἐφαίνετο ,
<gregory_of_naz. christus_patiens. 907> ὃν ἀρτίως ἔδρακον, ὃς φάος τόδε
<gregory_of_naz. christus_patiens. 908> οὔπω χρόνον παλαιὸν εἰσεδέρκετο.
<gregory_of_naz. christus_patiens. 909> Τί χρῆμα πάσχεις; τῷ τρόπῳ διόλλυσαι,
<gregory_of_naz. christus_patiens. 910> Τέκνον ; πυθέσθαι βούλομαι σέθεν πάρα.
<gregory_of_naz. christus_patiens. 911> Ἡ γὰρ ποθοῦσα καρδία πάντ᾿ εἰδέναι
<gregory_of_naz. christus_patiens. 912> κἀν τοῖς κακοῖσι λίχνος οὖσ’ ἁλίσκεται. Ἑ ἒ ἒ ἒ
<gregory_of_naz. christus_patiens. 913> Τάδε ξυνῳδὰ τοῖς προηγορευμένοις;
<gregory_of_naz. christus_patiens. 914> Αἲ αἴ· τί δράσω; καρδία γὰρ οἴχεται.
<gregory_of_naz. christus_patiens. 915> Γυναῖκες, ὄψιν οὐχ ὁρῶ φαιδρὰν τέκνου·
<gregory_of_naz. christus_patiens. 916> χροιὰν γὰρ ἠλλάξατο καὶ κάλλος ξένον,
<gregory_of_naz. christus_patiens. 917> δεινὸν θέαμα· καὶ φόβος νεκροῦ θίγειν ·
<gregory_of_naz. christus_patiens. 918> διδάσκαλον φέρω γὰρ ἀστέρων πάθος,
<gregory_of_naz. christus_patiens. 919> γῆς γεῖσσα σαλευθέντα, ῥαγείσας πέτρας.
<gregory_of_naz. christus_patiens. 920> χωρεῖτε χωρεῖτ’ · οὐκέτ᾿ εἰμὶ προσβλέπειν
<gregory_of_naz. christus_patiens. 921> οἵα πρὸς αὐτὸν, ἀλλὰ νικῶμαι πόνοις.
<gregory_of_naz. christus_patiens. 922> Καὶ ξυνιῶ μὲν, οἷα ταῦτ᾿ ἔσται τάχει,
<gregory_of_naz. christus_patiens. 923> λύπη δὲ κρείσσων καὶ βεβαίας ἐλπίδος.
<gregory_of_naz. christus_patiens. 924> Παῖ Παντáνακτος, πῶς ἐς ᾄδου νῦν δόμους
<gregory_of_naz. christus_patiens. 925> οἴχῃ μόρων ἕκητι τῶν πρωτοσπόρων;
<gregory_of_naz. christus_patiens. 926> αἴφνης δ’ ἀπέπτης, ὡς μεθεὶς ἑκουσίως
<gregory_of_naz. christus_patiens. 927> ψυχήν· μόρος γὰρ οὔποτ᾿ ἦν ὑπέρτερος,
<gregory_of_naz. christus_patiens. 928> εἰ μὴ μεθῆκας Πατρὶ πνεῦμ᾿ ἑκουσίως.
<gregory_of_naz. christus_patiens. 929> Ἤκουσ’, ἔκλυον σὴν ὄπα πρὸς Πατέρα.
<gregory_of_naz. christus_patiens. 930> Τίνος δ’ ἕκατι γῆς σ’ ἀποστέλλει Πατήρ;
<gregory_of_naz. christus_patiens. 931> τί σ᾿ ὧδ᾿ ἀτίμως ἠθέλησε τεθνάναι,.
<gregory_of_naz. christus_patiens. 932> τί τὴν τεκοῦσαν μητέρ’ ὀρφανὴν σέθεν
<gregory_of_naz. christus_patiens. 933> τέθεικας; οἴμοι, συνθάνοιμί σοι, Τέκνον·
<gregory_of_naz. christus_patiens. 934> Ἰδοὺ τέθνηκας, τὶς με δέξεται πόλις;
<gregory_of_naz. christus_patiens. 935> τίς γῆν ἄσυλον καὶ δόμους ἐχεγγύους
<gregory_of_naz. christus_patiens. 936> ξένος παρασχὼν ῥύσεται δέμας τόδε;
<gregory_of_naz. christus_patiens. 937> Οὐκ ἔστι. Μείνω σ’ οὖν ἔτι σμικρὸν χρόνου,
<gregory_of_naz. christus_patiens. 938> ἢν τριττὸν ἦμαρ λαμπροφεγγὲς εἰσίδω,
<gregory_of_naz. christus_patiens. 939> ὡς αὐτὸς εἶπας νεκρέγερσιν μηνύων,
<gregory_of_naz. christus_patiens. 940> κἀγὼ πέποιθα καὶ στέγω ταῖς ἐλπίσι,
<gregory_of_naz. christus_patiens. 941> κἂν νῦν νέκυν βλέπουσ’ ἀπῃωρημένον
<gregory_of_naz. christus_patiens. 942> στένω ’μὲ μᾶλλον ἢ σὲ τῆς ἀπουσίας·
<gregory_of_naz. christus_patiens. 943> ἀπώλεσας γὰρ μᾶλλον ἢ κατέφθισο.
<gregory_of_naz. christus_patiens. 944> Εἰ γὰρ γενοίμην, Τέκνον, ἀντὶ σοῦ νεκρός ·
<gregory_of_naz. christus_patiens. 945> ὄλωλα, Τέκνον, οὐδέ μοι χάρις βίου.
<gregory_of_naz. christus_patiens. 946> Αἲ αἴ· κατ᾿ ὄσσων κιχάνει μ᾿ ἤδη σκότος·
<gregory_of_naz. christus_patiens. 947> ὄλωλα καὶ δὴ νερτέρων ποθῶ δόμους·
<gregory_of_naz. christus_patiens. 948> τὸ κατὰ γᾶς θέλω. τὸ κατὰ γᾶς κνέφας
<gregory_of_naz. christus_patiens. 949> τανῦν μετοικεῖν, σῆς θέας στερουμένη.
<gregory_of_naz. christus_patiens. 950> Δύστηνος, οἷον ἔσχον ἄρτ᾿ ἄλγημ᾿ ἐγὼ,
<gregory_of_naz. christus_patiens. 951> οὐ τλητὸν οὐδὲ ῥητον, ἀλλ’ ἀπωλόμην.
<gregory_of_naz. christus_patiens. 952> Πῶς δ’ ἐξ ἀναύδου καὶ μύσαντός ὄμματα
<gregory_of_naz. christus_patiens. 953> ἕξω παρηγόρημα, μήτηρ παντλάμων;
<gregory_of_naz. christus_patiens. 954> Ἄλλως σ’ ἄρ’ αὐτὴ, Τέκνον, ἐξεθρεψάμην,
<gregory_of_naz. christus_patiens. 955> ὃς τὴν τροφὴν ἅπασι δαψιλῶς νέμεις;
<gregory_of_naz. christus_patiens. 956> μάτην τ᾿ ἐμόχθουν καὶ κατεξάνθην πόνοις,
<gregory_of_naz. christus_patiens. 957> φεύγουσα χεῖρας τῶν φονώντων σοὶ, Τέκνον,
<gregory_of_naz. christus_patiens. 958> ἀρχῆς ἀπ’ ἄκρης σῶν ξένων γενεθλίων;
<gregory_of_naz. christus_patiens. 959> Ἀλλ’ οὐκ ἐγᾦμαι, κἂν στένω κἂν δακρύω.
<gregory_of_naz. christus_patiens. 960> Ἐγώ σ’ ἔτικτον, οἶδα δ’ ὥς σ’ ἐγεινάμην·
<gregory_of_naz. christus_patiens. 961> ὅθεν ποθ’ ἡ δύστηνος εἶχον ἐλπίδας
<gregory_of_naz. christus_patiens. 962> ἐν σοὶ μεγίστας γηροβοσκήσειν τ᾿ ἐμὲ
<gregory_of_naz. christus_patiens. 963> καὶ κατθανοῦσαν χερσὶν εὖ περιστελεῖν,
<gregory_of_naz. christus_patiens. 964> ζηλωτὸν ἀνθρώποισιν· οὐδ’ ὄλωλε μοι
<gregory_of_naz. christus_patiens. 965> ἐλπὶς γλυκεῖα σοῦ, Τέκνον, τεθνηκότος.
<gregory_of_naz. christus_patiens. 966> Ὦ φθέγμα γλυκὺ, γλυκὺ χάρμα μοι φέρον,
<gregory_of_naz. christus_patiens. 967> ὦ φιλτάτη πρόσοψις, ὦ ποθουμένη
<gregory_of_naz. christus_patiens. 968> ὡραιότης ἄρρητός ὑπὲρ πᾶν γένος.
<gregory_of_naz. christus_patiens. 969> εἰκὼν ἄγραφος ἀγράφου μορφώματος,
<gregory_of_naz. christus_patiens. 970> πῶς νῦν στυγνάζεις; οὐ φέρω βλέπουσά σε·
<gregory_of_naz. christus_patiens. 971> πῶς πῶς σιγᾷς νῦν οὐδ’ ὑπανοίγεις στόμα;
<gregory_of_naz. christus_patiens. 972> Δὸς φθέγμα μοι, δὸς, δὸς παρηγόρημά μοι·
<gregory_of_naz. christus_patiens. 973> φθέγξαι τι μικρὸν μητρὶ δυστήνῳ, Τέκνον·
<gregory_of_naz. christus_patiens. 974> ναὶ Τέκνον οἶδα καὶ Θεὸν μου, κἂν φέρῃς
<gregory_of_naz. christus_patiens. 975> θάνατον οἰκτρὸν ἀθανατίζοντά με,
<gregory_of_naz. christus_patiens. 976> θάνατον ἀθάνατον ἄγοντα κλέος
<gregory_of_naz. christus_patiens. 977> καὶ χάρμα παντὶ τῷ βροτῶν γένει μέγα. 
<gregory_of_naz. christus_patiens. 978> τέτλαθι, παγκοίρανε, μαιμῶσα κλάειν·
<gregory_of_naz. christus_patiens. 979> ἑκὼν γὰρ ἔτλη πότμον, οὔκουν ἀέκων,
<gregory_of_naz. christus_patiens. 980> ὡς παμφάγον νῦν καμβαλὼν οἶτον γένους
<gregory_of_naz. christus_patiens. 981> ἔκδικος ἔλθῃ , Δεσπότης παντεργάτης,
<gregory_of_naz. christus_patiens. 982> λέβητι χρυσέῳ δ’ ἔπέψων μοι δέμας
<gregory_of_naz. christus_patiens. 983> σοφῇ προμηθείᾳ με καινίσῃ ξένως.
<gregory_of_naz. christus_patiens. 984> λυγρὸν γὰρ ἀπὸ γῆρας εὐφυῶς ξύσας
<gregory_of_naz. christus_patiens. 985> ἀνθρωπολοιγοῦ παμπαλαιᾶς μοι λύμης
<gregory_of_naz. christus_patiens. 986> κοῦρον φίλον θήσειεν ἡβώωντά με’
<gregory_of_naz. christus_patiens. 987> ὡς νῦν κάκιστον γῆρας ἅπαντας τρύχει,
<gregory_of_naz. christus_patiens. 988> ναὶ ναὶ τρύχει γῆράς με πημάτων βάρει
<gregory_of_naz. christus_patiens. 989> λώβης παλαιᾶς μητρὸς ἠπατημένης·
<gregory_of_naz. christus_patiens. 990> ἀλλ’ αὐτὸς ἀλύξαι με πημάτων ἔφη
<gregory_of_naz. christus_patiens. 991> αὐτὴν πρὸς αὐτὸν μητέρα στρέψαι τ᾿ ἐμὴν
<gregory_of_naz. christus_patiens. 992> καὶ γαῖαν οἶκόν θ’, ὃν προδοῦσ’ ἀφίκετο
<gregory_of_naz. christus_patiens. 993> βουλαῖς ἀνάγνοις θηρὸς ἠγριωμένου
<gregory_of_naz. christus_patiens. 994> ἐς τήνδε γαῖαν, μητέρα στεναγμάτων,
<gregory_of_naz. christus_patiens. 995> μετ᾿ ἀνδρὸς, ὃν πρὶν ἥδ’ ἀτιμάσασ’ ἔγνω·
<gregory_of_naz. christus_patiens. 996> ἔγνω γὰρ ἡ τάλαινα συμφορῶν ὕπο,
<gregory_of_naz. christus_patiens. 997> οἷον τὸ λιπεῖν οὖθαρ ἀρούρης πάρος.
<gregory_of_naz. christus_patiens. 998> Καὶ τοῦδ’ ἕκητι πάνθ’ ὑποστῆναι θέλειν
<gregory_of_naz. christus_patiens. 999> αὐτὸς προεῖπε καὶ θέλων ἔτλη μόρον,
<gregory_of_naz. christus_patiens. 1000> ἤματι τριτάτῳ δ’ ἀνεγρέσθαι τάφου,
<gregory_of_naz. christus_patiens. 1001> μύσταις φίλοις φέροντα χάρμα καὶ μέγα.
<gregory_of_naz. christus_patiens. 1002> Εἰδώς τε ταῦτα πάντα πρὶν σαφῶς ἔφη.
<gregory_of_naz. christus_patiens. 1003> Ἤδη δ’ ἔχει ξύμπαντα ταῦτα νῦν τέλος,
<gregory_of_naz. christus_patiens. 1004> λείπει δὲ γηθόσυνον ἦμαρ καὶ μόνον,
<gregory_of_naz. christus_patiens. 1005> καὶ τοῦτο νῦν μενοῦμεν, ἔσται δ’, ὡς ἔφη.
<gregory_of_naz. christus_patiens. 1006> Ὁ γὰρ τὰ λυπρὰ νητρεκῆ νῦν γνωρίσας
<gregory_of_naz. christus_patiens. 1007> καὶ χάρμα δείξει λαμπρὸν ἤματι τρίτῳ.
<gregory_of_naz. christus_patiens. 1008> οἶδάς τε σὺ μάλιστα τέρμα δρωμένων·
<gregory_of_naz. christus_patiens. 1009> θήσει δὲ λύπης ἀντὶ τῆσδε καὶ γόων
<gregory_of_naz. christus_patiens. 1010> τιμὰς μεγίστας ἀνὰ γῆν σοι καὶ πόλον,
<gregory_of_naz. christus_patiens. 1011> πλήσει τε πᾶσαν γαῖαν εὐδόξων λόγων,
<gregory_of_naz. christus_patiens. 1012> ναούς τε σοι τεύξουσι τὸ βροτῶν φῦλον.
<gregory_of_naz. christus_patiens. 1013> Θᾶττον γὰρ ἀντὶ τοῦδε δυσσεβοῖς φόνου
<gregory_of_naz. christus_patiens. 1014> σεμνὴν ἑορτὴν τῇδε γῇ προσάψεται
<gregory_of_naz. christus_patiens. 1015> καὶ γῆν Σολύμων ἱερὸν τεύξει πέδον·
<gregory_of_naz. christus_patiens. 1016> ὧν εἵνεκα χρὴ μὴ μέτρου θρηνεῖν πέρα.
<gregory_of_naz. christus_patiens. 1017> Μὴ δῆτα γοῦν, δέσποιν’, ἀφέρτατα στένε,
<gregory_of_naz. christus_patiens. 1018> οὔτ’ ὄμμ’ ἐπαίρουσ’ οὔτ᾿ ἀπαλλάσσουσα γῆς
<gregory_of_naz. christus_patiens. 1019> πρόσωπον, οὐ βλέφαρα δακρύων ῥοῆς.
<gregory_of_naz. christus_patiens. 1020> Ἕως πότε στρέψεις δὲ κάτω τὴν δέρην,
<gregory_of_naz. christus_patiens. 1021> ῥοαῖς καταρδεύουσα τὴν γῆν δακρύων,
<gregory_of_naz. christus_patiens. 1022> ἔκδικον ὄμμα παντεπόπτου Δεσπότου
<gregory_of_naz. christus_patiens. 1023> εἰδυῖα θᾶττον χάρμα σοι φέρειν μέγα,
<gregory_of_naz. christus_patiens. 1024> πρὸς ὅν σε τείνειν ὄμμα καὶ μόνον δέον;
<gregory_of_naz. christus_patiens. 1025> Οἶδας γὰρ, οἶδας· ἕψεται τοῖς φροιμίοις
<gregory_of_naz. christus_patiens. 1026> καὶ τέρμα φαιδρὸν, γηθόσυνος ἡμέρα·
<gregory_of_naz. christus_patiens. 1027> μίαν μόνην μεῖναί σε δεῖ τὴν αὔριον,
<gregory_of_naz. christus_patiens. 1028> ὡς ξυμπερανθῇ φροντὶς, ἣ κἀμὲ τρύχει. 
<gregory_of_naz. christus_patiens. 1029> Υἱὸς σύ μοι πέφηνας ἄλλος, παρθένε·
<gregory_of_naz. christus_patiens. 1030> αὐτὸς γὰρ εἶπεν Υἱὸς, ὅς μοι καὶ μόνος.
<gregory_of_naz. christus_patiens. 1031> οἶδάς τε πάντως πάντα, τίς χρειὼ λέγειν;
<gregory_of_naz. christus_patiens. 1032> ὡς ἀσπόρως ἔτικτον, ὠδίνων ἄτερ,
<gregory_of_naz. christus_patiens. 1033> στερρᾶς τ᾿ ἔφυγον τῶν τόκων ἀλγηδόνας,
<gregory_of_naz. christus_patiens. 1034> Θεοῦ τε Παῖδα τοῦτον ἀγγείλας ἔφη,
<gregory_of_naz. christus_patiens. 1035> καὶ πόλλ’ ἔδρασεν, οἷα καὶ μόνου Θεοῦ.
<gregory_of_naz. christus_patiens. 1036> Καὶ πῶς τανῦν οἴσαιμι γυμνὸν καὶ νέκυν
<gregory_of_naz. christus_patiens. 1037> ἐν ἰκρίῳ βλέπουσ’ ἀπῃωρημένον,
<gregory_of_naz. christus_patiens. 1038> ὃς γαῖαν ᾐώρησεν ὑδάτων ὕπερ,
<gregory_of_naz. christus_patiens. 1039> δι’ ὃν τὸ φάος ἡλίου συνεστάλη,
<gregory_of_naz. christus_patiens. 1040> καὶ τῆς σελήνης τ᾿ ἐσκότασε πᾶν σέλας,
<gregory_of_naz. christus_patiens. 1041> καὶ ῥῆξιν ἀνέτλησαν αἱ πέτραι φόβῳ,
<gregory_of_naz. christus_patiens. 1042> μνημεῖά τ᾿ ἠνοίγησαν εἰς δεῖγμα κράτους,
<gregory_of_naz. christus_patiens. 1043> αὐτοῦ παθόντος ὑπὲρ αὐτῶν Αἰτίου. 
<gregory_of_naz. christus_patiens. 1044> Δέσποινα παγκοίρανε, μῆτερ τοῦ Λόγου,
<gregory_of_naz. christus_patiens. 1045> αὐτὸς κἀγὼ τέθηπα , μὴ φέρων βλέπειν
<gregory_of_naz. christus_patiens. 1046> φρικτὸν θέαμα, Δεσπότην τεθνηκότα,
<gregory_of_naz. christus_patiens. 1047> ζωὴν τὸν ἐμπνέοντα τοῖς ζῶσι πνοῇ ,
<gregory_of_naz. christus_patiens. 1048> στένω τε πυκνὰ καὶ χέω θερμὸν δάκρυ·
<gregory_of_naz. christus_patiens. 1049> ἐλπὶς δ᾿ τρέφει με, καὶ θρηνῶν
<gregory_of_naz. christus_patiens. 1050> οὐ γὰρ ἀπιστῶ τοῖς λόγοις τοῦ Δεσπότου.
<gregory_of_naz. christus_patiens. 1051> Η καλλιφεγγὴς ἡμέρα δὲ τριτάτη
<gregory_of_naz. christus_patiens. 1052> τὸ τέρμα δείξει τῆς τρεφούσης ἐλπίδος,
<gregory_of_naz. christus_patiens. 1053> ἢ μὴ παρεξέλθοις. καὶ θανεῖν με συμφέρει. 
<gregory_of_naz. christus_patiens. 1054> Τριτάταν ἁμέραν μὲν εἰδυῖα κλύω
<gregory_of_naz. christus_patiens. 1055> αὖθις φθορᾶς πάναγρον ἀνίσχειν δέμας·
<gregory_of_naz. christus_patiens. 1056> νῦν δ’ ἐχθρὸν ἦμαρ, ἐχθρὸν εἰσορῶ φάος
<gregory_of_naz. christus_patiens. 1057> καὶ δυστάλαιναν τὴν πάλαι μακαρίαν.
<gregory_of_naz. christus_patiens. 1058> Ὅθεν τὰ θνητῶν μᾶλλον ἡγοῦμαι σκιὰν,
<gregory_of_naz. christus_patiens. 1059> κοὐδ’ ἂν τρέσασ’ εἴποιμι τοὺς σοφοὺς βροτῶν
<gregory_of_naz. christus_patiens. 1060> δοκοῦντας εἶναι καὶ μεριμνητὰς λόγων,
<gregory_of_naz. christus_patiens. 1061> τούτους μεγίστην ζημίαν ὀφλισκάνειν.
<gregory_of_naz. christus_patiens. 1062> Θνητῶν γὰρ οὐδείς ἐστιν ὄλβιος φύσει,
<gregory_of_naz. christus_patiens. 1063> ὄλβου δ’ ἐπιρρυέντος εὐκλεέστερος
<gregory_of_naz. christus_patiens. 1064> ἄλλου γένοιτ’ ἄλλος, ὄλβιος δ’ ἂν οὔ. 
<gregory_of_naz. christus_patiens. 1065> Πάντων, ὅσ’ ἔστ’ καὶ γνώμην ἔχει,
<gregory_of_naz. christus_patiens. 1066> γυναῖκες ἐσμὲν ἀθλιώτατον φυτὸν,
<gregory_of_naz. christus_patiens. 1067> ὅσαι τεκοῦσαι καὶ θανόντ’ εἶδον τέκνα·
<gregory_of_naz. christus_patiens. 1068> ὡς τρὶς θανεῖν θέλοιμ’ ἢ τεκεῖν ἅπαξ
<gregory_of_naz. christus_patiens. 1069> καὶ πότμον ἰδεῖν ἐντραφέντος μοι τέκνου.
<gregory_of_naz. christus_patiens. 1070> Ἀλλ’ οὐ γὰρ αὐτὸς πρὸς σὲ κἄμ’ ἥκει λόγος,
<gregory_of_naz. christus_patiens. 1071> ὠ παγκοίρανε πότνα, παρθέν’ ὀλβία.
<gregory_of_naz. christus_patiens. 1072> Ἠ πολλὰ παντὸς εἶ διάφορος γένους·
<gregory_of_naz. christus_patiens. 1073> ἐγὼ γὰρ ἀνδρὸς τέρψιν εἰσδεξαμένη
<gregory_of_naz. christus_patiens. 1074> ἀνθ’ ἡδονῆς ὠδῖνας ἐν λύπαις τρέφω,
<gregory_of_naz. christus_patiens. 1075> καὶ θνητὸν ὡς ἔτικτον, εἰδυῖα στέγω·
<gregory_of_naz. christus_patiens. 1076> κούφως φέρειν γὰρ συμφορὰς θνητοὺς δέον·
<gregory_of_naz. christus_patiens. 1077> σὺ δ’ ἀνδρὸς οὐκ ἔγνωκας εὐνὴν, παρθένε,
<gregory_of_naz. christus_patiens. 1078> Θεὸν τεκεῖν ἔκλυες ἀγγέλου, λέγεις·
<gregory_of_naz. christus_patiens. 1079> καὶ νεκρὸν αὐτὸν νῦν ὁρῶσα πῶς φέρεις; 
<gregory_of_naz. christus_patiens. 1080> Ἐᾶτέ μ’· οὔτι φίλα μοι τὰ μὴ φίλα·
<gregory_of_naz. christus_patiens. 1081> ἤγγειλεν, οἷ’ ἤγγειλεν· οὐ μομφὴν ἔχει
<gregory_of_naz. christus_patiens. 1082> εὐάγγελος δόξης γε τῆς εὐαγγέλου·
<gregory_of_naz. christus_patiens. 1083> ἢν ἐσφάλην ἐγὼ δὲ τῆς ἀγγελίας,
<gregory_of_naz. christus_patiens. 1084> οὐκ οἶδ’, ὀχυρὰς ἐμφέρω γὰρ ἐγγύας.
<gregory_of_naz. christus_patiens. 1085> Θρηνεῖν δὲ δεῖ με’ δακρύων γὰρ ἄξια
<gregory_of_naz. christus_patiens. 1086> πέπονθα πολλὰ καὶ στένω καὶ δακρύω,
<gregory_of_naz. christus_patiens. 1087> ἔως ἴδοιμι ζῶντα τὸν τανῦν νέκυν.  
<gregory_of_naz. christus_patiens. 1088> Δέσποινα κούρη, χρή σε συγγνώμην ἔχειν.
<gregory_of_naz. christus_patiens. 1089> εἴ τις ὑφ’ ἥβης σπλάγχνον εὔτονον φέρων
<gregory_of_naz. christus_patiens. 1090> μάταια βάζει, μὴ δόκει τούτων κλύειν·
<gregory_of_naz. christus_patiens. 1091> σοφωτέραν γὰρ ἴδμεν οὖσάν σε βροτῶν. 
<gregory_of_naz. christus_patiens. 1092> Αἲ αἴ·
<gregory_of_naz. christus_patiens. 1093> Ἔτλην μεγάλων ἄξια θρήνων ἐγώ.
<gregory_of_naz. christus_patiens. 1094> Ὠ πένθος οὐ μετρητὸν οὐδ’ οἷόν τ᾿ ἰδεῖν.
<gregory_of_naz. christus_patiens. 1095> Φόνον ταλαίναις χερσὶν ἐξειργασạένοι,
<gregory_of_naz. christus_patiens. 1096> τὸν καλλίνικον κλεινὸν ἐξεπράξατε
<gregory_of_naz. christus_patiens. 1097> εἰς θρῆνον, εἰς δάκρυα· καγκαλὴς ἀγὼν
<gregory_of_naz. christus_patiens. 1098> ἐν αἵμασι στάζουσαν εἰσφέρειν χέρα.
<gregory_of_naz. christus_patiens. 1099> Φεῦ φεῦ· φρονήσαντες μὲν, οἷ’ ἔδράσατε,
<gregory_of_naz. christus_patiens. 1100> ἀλγήσατ᾿ ἄλγος δεινόν· εἰ δ’ ἔως τέλους
<gregory_of_naz. christus_patiens. 1101> ἐν τῷδ’ ἀεὶ μενεῖτ’, ἐν ᾧ καθέστατε,
<gregory_of_naz. christus_patiens. 1102> οὐκ εὐτυχοῦντες δόξετ’ οὐχὶ δυστυχεῖν,
<gregory_of_naz. christus_patiens. 1103> ἀλλ’ οὐκ, ἐγᾦμαι, ταῦτ’ ἀνατὶ παρίῃ.
<gregory_of_naz. christus_patiens. 1104> Τί γὰρ καλόν; τί δ’ ἀσεβῶς τῶνδ’ οὐκ ἔχει;
<gregory_of_naz. christus_patiens. 1105> Ὄλοισθ’ ὄλοισθε, στυγεροὶ μιαιφόνοι,
<gregory_of_naz. christus_patiens. 1106> οἱ Δεσπότην κτανόντες οὐ φροντίζετε,
<gregory_of_naz. christus_patiens. 1107> πᾶσαν τρέμουσαν εἰσορῶντες τὴν κτίσιν,
<gregory_of_naz. christus_patiens. 1108> ἀλλ’ ἐστὲ θήρᾳ τοῦ φόνου γαυρούμενοι. 
<gregory_of_naz. christus_patiens. 1109> κακῶς πέπρακται πανταχοῦ, τὶς ἀντερεῖ;
<gregory_of_naz. christus_patiens. 1110> Ἅπας δ’ ἀληθῶς ὁ βροτῶν λυπρὸς βίος·
<gregory_of_naz. christus_patiens. 1111> στέργουσι δ’ αὐτὸν συμφοραῖς νικώμενοι.
<gregory_of_naz. christus_patiens. 1112> Σοὶ δ’ οὐχ ὅμοιον ἄλγος ἀνθρώποις, κόρη,
<gregory_of_naz. christus_patiens. 1113> κἂν οὐ μόνη σὺ σοῦ δ’ ἀπεζύγης τέκνου.
<gregory_of_naz. christus_patiens. 1114> Οὐ γὰρ ὅμοιος σὸς τόκος καὶ τοῦ
<gregory_of_naz. christus_patiens. 1115> ὅμως δὲ πάντα τλησικαρδίως φέρειν
<gregory_of_naz. christus_patiens. 1116> τανῦν προσήκει κάρτα τ’ αὖ πεποιθέναι. 
<gregory_of_naz. christus_patiens. 1117> Αἲ αἰ·
<gregory_of_naz. christus_patiens. 1118> Δέδορκά τινα τῶν ἀλαστόρων, κόραι,
<gregory_of_naz. christus_patiens. 1119> οἱ συνέτριψαν τῶν μιαιφόνων σκέλη,
<gregory_of_naz. christus_patiens. 1120> κατευθύνοντα Παιδὸς εἰς ἧπαρ δόρυ.
<gregory_of_naz. christus_patiens. 1121> Δέδοικα δ’ αὐτὸν, μή τι βουλεύσῃ νέον
<gregory_of_naz. christus_patiens. 1122> καὶ δευτέραν μοι συμφορὰν δράσῃ πάλιν,
<gregory_of_naz. christus_patiens. 1123> Παῖδ’ ἢν ἴδοιμι καὶ νέκυν ὑβρισμένον.
<gregory_of_naz. christus_patiens. 1124> Ἰώ μοί μοι·
<gregory_of_naz. christus_patiens. 1125> Θέαμα δεινὸν ὄμμασι βλέπω νέον.
<gregory_of_naz. christus_patiens. 1126> Κατίδετ᾿ ἴδεθ᾿ αἷμα νυγέντος νεκροῦ,
<gregory_of_naz. christus_patiens. 1127> ὁρᾶθ᾿ ὁρᾶτε, πῶς διπλοῦς κρουνοὺς ῥέει·
<gregory_of_naz. christus_patiens. 1128> πλευρᾶς γὰρ αἷμα κοὐ πεφυρμένον ποτὸν
<gregory_of_naz. christus_patiens. 1129> ἔβλυσεν εὐθὺς, ὡς ἐνύγη τῷ ξίφει
<gregory_of_naz. christus_patiens. 1130> ἡβῶντος ἀνδρὸς δυσμενῶν ἐξ Αὐσόνων.
<gregory_of_naz. christus_patiens. 1131> Διπλοῦς ἔτι βλύζει τε κρουνὸς αὐτόθεν·
<gregory_of_naz. christus_patiens. 1132> αὐτὸς δ’ ὁ νύξας ἐκπλαγεὶς κέκραγε πως,
<gregory_of_naz. christus_patiens. 1133> ὡς ἔστιν ὄντως Παῖς Θεοῦ νέκυς ὅδε·
<gregory_of_naz. christus_patiens. 1134> τρέχει δ’, ὁρᾶτε, καί γε προσπίτνει ξύλω,
<gregory_of_naz. christus_patiens. 1135> πίπτει τ᾿ ἐπ᾿ οὐδας τῇ θέᾳ νικώμενος
<gregory_of_naz. christus_patiens. 1136> στῆθός τε παίει καὶ περιπτύσσει πέδον,
<gregory_of_naz. christus_patiens. 1137> ἔνθ’ ἰκρίον πέπηγεν ἐμπεφυρμένον
<gregory_of_naz. christus_patiens. 1138> ῥείθρῳ καταρρέοντι τῆς πλευρᾶς ἔτι,
<gregory_of_naz. christus_patiens. 1139> ἀρύεταί τε χερσὶ κρουνοῦ καὶ κάραν
<gregory_of_naz. christus_patiens. 1140> ἔχρισεν, ὡς ἔοικεν, ὡς ἅγνισμ᾿ ἔχῃ. 
<gregory_of_naz. christus_patiens. 1141> Ἔοικεν Ἄναξ πολλὰ τῇδ’ ἐν ἡμέρᾳ
<gregory_of_naz. christus_patiens. 1142> κακὰ ξυνάπτειν ἐνδίκως μιαιφόνοις·
<gregory_of_naz. christus_patiens. 1143> αὐτούς γε μέντοι, μὴ φίλους, δράσειε τι
<gregory_of_naz. christus_patiens. 1144> ἔκδικον ὄμμα Δεσπότου παντεργάτου.
<gregory_of_naz. christus_patiens. 1145> Ἴτω δίκ’, ἴτω φανερῶς ξιφηφόρος
<gregory_of_naz. christus_patiens. 1146> καὶ πυρφόρος τάχιστα τοῖς μιαιφόνοις.
<gregory_of_naz. christus_patiens. 1147> Ἔστι γὰρ ὄντως θαῦμα φρικτὸν εἰσορᾶν·
<gregory_of_naz. christus_patiens. 1148> ὁ μὲν γὰρ ὦσε κατὰ πλευρᾶς που δόρυ,
<gregory_of_naz. christus_patiens. 1149> πλευρᾶς νενυγμένης δὲ θαυμαστὸν νᾶμα
<gregory_of_naz. christus_patiens. 1150> ἔσταξεν εὐθὺς αἷμά τ᾿ οὐ πεφυρμένον,
<gregory_of_naz. christus_patiens. 1151> φρικτὸν θέαμα, καὶ τρόμος μ᾿ ὁρᾶν ἔχει.
<gregory_of_naz. christus_patiens. 1152> Διδάσκαλον φέρω γὰρ αὐτὴν τὴν κτίσιν,
<gregory_of_naz. christus_patiens. 1153> γῆς γεῖσσα σαλευθέντα, ῥαγείσας πέτρας
<gregory_of_naz. christus_patiens. 1154> τάφους τε νεκρῶν ἄφαρ ἠνεῳγμένους·
<gregory_of_naz. christus_patiens. 1155> αὐτὸς δ’ ὁ νύξας ἔντρομος πεσὼν θίγει. 
<gregory_of_naz. christus_patiens. 1156> Ὠ τέκνον, ὠ φίλτατον, ὠ θεῖον κάρα,
<gregory_of_naz. christus_patiens. 1157> οὕτως ἐφάνης πᾶσι, καὶ τοῖς μὴ φίλοις,
<gregory_of_naz. christus_patiens. 1158> σφόδρα ποθεινὴ δακρύοισι συμφορά·
<gregory_of_naz. christus_patiens. 1159> κενοῖς τε καθάρσιον αἷμα τοῦ γένους·
<gregory_of_naz. christus_patiens. 1160> καὶ δυσμενεῖς φρίττουσιν, ἀθροῦντες ξένα,
<gregory_of_naz. christus_patiens. 1161> Θεοῦ τε κεκράγασι τρανῶς σ’ Υἱέα·
<gregory_of_naz. christus_patiens. 1162> πάντα τρέμουσιν, ἅτε μὴ γνώμην ἔχειν,
<gregory_of_naz. christus_patiens. 1163> οἱ δ’ ἐγγενεῖς σ’ ἔκτειναν ἀλόγῳ φθόνῳ,
<gregory_of_naz. christus_patiens. 1164> ἐξ ὧν σ’ ἐχρῆν στέφανον ἐς κάραν λαβεῖν,
<gregory_of_naz. christus_patiens. 1165> οὐχ οἷον ἐμπαίζοντες ἔστεψάν σέ πως·
<gregory_of_naz. christus_patiens. 1166> οἵδ’ οὐδὲ φροντίζουσι σ’ ἐνθεῖναι τάφῳ.
<gregory_of_naz. christus_patiens. 1167> Πῶς οὖν ἐγώ σε τοῦ ξύλου καταγάγω:
<gregory_of_naz. christus_patiens. 1168> ποίῳ δὲ τύμβῳ καταθείμην σὸν δέμας;
<gregory_of_naz. christus_patiens. 1169> οἵοις τε πέπλοις κατακαλύψω νέκυν;
<gregory_of_naz. christus_patiens. 1170> πῶς καὶ τἀπιχώρια μέλψω σοι μέλη;
<gregory_of_naz. christus_patiens. 1171> τίνος σε κηδεύσουσιν, ὦ Τέκνον, χέρες;
<gregory_of_naz. christus_patiens. 1172> οἴμοι, τί δράσω; τίς γένωμαι
<gregory_of_naz. christus_patiens. 1173> Τί ταῦτ᾿ ἀλύω; πειστέον τοῖς σοῖς λόγοις
<gregory_of_naz. christus_patiens. 1174> ἔργοις θ’, ὅσ’ ὑπέδειξας εἰς μαρτυρίαν,
<gregory_of_naz. christus_patiens. 1175> ὡς ἔστιν ἅπαν σοι θελητὸν δυνατόν.
<gregory_of_naz. christus_patiens. 1176> Πολλῶν ταμίας ἐστὶν ἀέλπτων Θεὸς,
<gregory_of_naz. christus_patiens. 1177> πολλά τ᾿ ἀέλπτως πολλάκις κραίνει Θεὸς,
<gregory_of_naz. christus_patiens. 1178> τὰ δ’ αὖ δοκηθέντ’ οὐκ ἐφεῦρε καὶ τέλος·
<gregory_of_naz. christus_patiens. 1179> σὺ δ’ ἀδοκήτων αὐτὸς εὕροις μοι πόρον. 
<gregory_of_naz. christus_patiens. 1180> Καὶ μὴν ὅδ’ Ἰώσηπος ἐν σπουδῇ ποδὸς
<gregory_of_naz. christus_patiens. 1181> στείχει, νέον τι πρᾶγμ’ ἴσως ἔχων φράσαι.
<gregory_of_naz. christus_patiens. 1182> Ἀτὰρ τόδ’ ἄλλο θαῦμα καὶ παρ’ ἐλπίδα,
<gregory_of_naz. christus_patiens. 1183> μύστην νύχιον τῷδε συντρέχοντα πως,
<gregory_of_naz. christus_patiens. 1184> σκεύη φέροντα προσφυᾶ τῇ καθόδῳ.
<gregory_of_naz. christus_patiens. 1185> Ὠ μάκαρ, ὃς τὰ τοῦ Θεοῦ μυστήρια
<gregory_of_naz. christus_patiens. 1186> εἰδὼς ἁγιστεύει θ’ ἑαυτοῦ βιοτὰν
<gregory_of_naz. christus_patiens. 1187> καὶ θιασεύεται καθαρμοῖσί ψυχὰν
<gregory_of_naz. christus_patiens. 1188> δέμας τε παντὸς ἀνατινάσσων ῥύπου
<gregory_of_naz. christus_patiens. 1189> κύκλῳ τε πασῶν ἀρετῶν στέφων κάραν
<gregory_of_naz. christus_patiens. 1190> ἀεὶ θεραπεύειν θοάζει τὸν Θεὸν.
<gregory_of_naz. christus_patiens. 1191> Τὸ σωφρονεῖν γὰρ καὶ σέβειν τὰ τοῦ Θεοῦ
<gregory_of_naz. christus_patiens. 1192> κάλλιστον, οἶμαι δ’ αὐτὸ καὶ σοφώτατον
<gregory_of_naz. christus_patiens. 1193> θνητοῖσιν εἶναι χρῆμα τοῖσι χρωμένοις. 
<gregory_of_naz. christus_patiens. 1194> Ὠ φίλταθ’, ὡς σὴν γῆρυν ᾐσθόμην κλύων,
<gregory_of_naz. christus_patiens. 1195> σοφὴν σοφοῦ παρ’ ἀνδρός· ἐκ μακρᾶς ὁδοῦ
<gregory_of_naz. christus_patiens. 1196> ἥκω δ’ ἕτοιμος τήνδ’ ἔχων σκευὴν τάχει,
<gregory_of_naz. christus_patiens. 1197> ὅπως νέκυν θάψαιμι τὸν πεφιλμένον.
<gregory_of_naz. christus_patiens. 1198> Δεῖ γάρ νιν ὄντα καὶ πάρος σεπτὸν φίλον,
<gregory_of_naz. christus_patiens. 1199> ὅσον καθ’ ἡμᾶς, καὶ νέκυν τοῦτον σέβειν.
<gregory_of_naz. christus_patiens. 1200> Πῶς χρὴ κατάγειν, πῶς δὲ πρὸς τύμβον φέρειν
<gregory_of_naz. christus_patiens. 1201> πέπλοις ἐνειλίσαι τε; Νῦν ἡγοῦ σύ μοι
<gregory_of_naz. christus_patiens. 1202> νέος γέροντι, παρθένος, σὺ γὰρ σοφός·
<gregory_of_naz. christus_patiens. 1203> ὡς οὐ κάμοιμ’ ἂν, εἴθ’ ἕως εἴθ᾿
<gregory_of_naz. christus_patiens. 1204> ἕως νέκυν θήσοιμι καινῷ μου τάφῳ·
<gregory_of_naz. christus_patiens. 1205> ὅσον δέον γὰρ μὴ γένους κοινωνίαν
<gregory_of_naz. christus_patiens. 1206> ἔχοντι μύστῃ, τοῦτον οἰκτείρω κἀγώ. 
<gregory_of_naz. christus_patiens. 1207> Ὅδ' αὐτὸς ὑμῶν ἀπόνως ἡγήσεται
<gregory_of_naz. christus_patiens. 1208> καὶ πᾶσαν εὐμάρειαν ἐν χεροῖν διδοῖ. 
<gregory_of_naz. christus_patiens. 1209> Ὦ χρῆμα καγκαλὲς Θεοῦ, δέσποιν’
<gregory_of_naz. christus_patiens. 1210> τί Παῖδα πρὸς σὸν τήνδ’ ἄγουσ’ ἐρημίαν
<gregory_of_naz. christus_patiens. 1211> ἕστηκας, αὐτῷ θρεομένη σαυτῆς λυγρά;
<gregory_of_naz. christus_patiens. 1212> καί σοι μόνος πάρεστι μύστης παρθένος,
<gregory_of_naz. christus_patiens. 1213> λιπὼν ἀδελφὸν ἐν χορῷ μυστηπόλων,
<gregory_of_naz. christus_patiens. 1214> ἄλλοι δ’ ὀπαδοὶ τῶν γόων πεπλησμένοι
<gregory_of_naz. christus_patiens. 1215> φεύγουσι, πολλῷ τῷ φόβῳ πεφρικότες,
<gregory_of_naz. christus_patiens. 1216> οὐδ’ εἶδον οὐδὲν τῶν νεωτέρων κακῶν,
<gregory_of_naz. christus_patiens. 1217> σὺ δ’ οὐ πέφρικας δυσμενῶν ἀβουλίαν.
<gregory_of_naz. christus_patiens. 1218> Ἐγὼ δέδοικα, μή τι βουλεύσῃ νέον
<gregory_of_naz. christus_patiens. 1219> ὅμιλος ἐχθρὸς, δυσμενὴς, μιαιφόνος·
<gregory_of_naz. christus_patiens. 1220> βαρεῖα γὰρ φρὴν οὐδ’ ἀνέξεται κλύειν,
<gregory_of_naz. christus_patiens. 1221> κἂν νεκρὸν ἢν δοίημεν ἐντίμῳ ταφῇ. 
<gregory_of_naz. christus_patiens. 1222> Οὔπω γὰρ οὐκ ἔληξαν οὐδ’ ἔσχον κόρον
<gregory_of_naz. christus_patiens. 1223> μιαιφονίας καὶ κακῆς ἀβουλίας; 
<gregory_of_naz. christus_patiens. 1224> Ζηλῶ σ’· ἐν ἀρχῇ πῆμα κοὐδέπω μέσοι. 
<gregory_of_naz. christus_patiens. 1225> Τί δ’ ἐστὶν, ὦ γηραιέ; μὴ σίγα, φράσον. 
<gregory_of_naz. christus_patiens. 1226> Ἤκουσά του λέγοντος, οὐ δοκῶν κλύειν,
<gregory_of_naz. christus_patiens. 1227> θώκους προσελθὼν, ἔνθα δὴ παλαίτεροι
<gregory_of_naz. christus_patiens. 1228> θάσσουσι σεμνὰν ἀμφὶ Σαλομὼν στοὰν,
<gregory_of_naz. christus_patiens. 1229> ὡς τόνδε νεκρὸν οὐκ ἐᾷ πρεσβυτέρων
<gregory_of_naz. christus_patiens. 1230> ὄχλος, προσιὼν τῆσδε κοιράνῳ χθονὸς,
<gregory_of_naz. christus_patiens. 1231> θάπτειν. Ὁ μέντοι μῦθος εἰ σαφὴς ὅδε,
<gregory_of_naz. christus_patiens. 1232> οὐκ οἶδα, βουλοίμην δ’ ἂν οὐκ εἶναι τάδε.
<gregory_of_naz. christus_patiens. 1233> Ἐμοὶ γὰρ αύτὸν ἐξέδωκεν ὡς φίλῳ,
<gregory_of_naz. christus_patiens. 1234> αὐτὸν δυσωπήσαντι λαβεῖν τὸν νέκυν 
<gregory_of_naz. christus_patiens. 1235> Τὸ πᾶν ὄλωλεν, εἰ κακὸν προσοίσομεν
<gregory_of_naz. christus_patiens. 1236> νέον παλαιῷ, πρὶν τόδ’ ἐξηντληκέναι,
<gregory_of_naz. christus_patiens. 1237> ὡς αὐτὸς εἶπεν ἤματι τρίτῳ πέρας
<gregory_of_naz. christus_patiens. 1238> τὰ λυπρὰ λαβεῖν γηθοσύνῃ καρδίας.
<gregory_of_naz. christus_patiens. 1239> Οὐ τοῦτο Πατὴρ Παῖδ’ ἀνέξεται παθεῖν.
<gregory_of_naz. christus_patiens. 1240> Παλαιὰ καινῶν λείπεται κηδευμάτων,
<gregory_of_naz. christus_patiens. 1241> κοὐκ ἐκεῖνος τοῖσδε φίλος δόγμασιν.
<gregory_of_naz. christus_patiens. 1242> αὑτούς γε μὴν δράσειεν· οὐ γὰρ παύσεται
<gregory_of_naz. christus_patiens. 1243> χόλου· σάφ’ εἶπε καὶ κατεμπρῆσαι πόλιν.
<gregory_of_naz. christus_patiens. 1244> Ἐχθρούς γε μέντοι, μὴ φίλους, δράσειε τι
<gregory_of_naz. christus_patiens. 1245> ἔκδικον ὄμμα Πατρός ἀμυντήριον.
<gregory_of_naz. christus_patiens. 1246> Οὐ γὰρ μὰ τὴν δέσποιναν, ἣν ἀεὶ σέβων
<gregory_of_naz. christus_patiens. 1247> ἐξ Υἱέος νῦν εἱλόμην ὡς μητέρα,
<gregory_of_naz. christus_patiens. 1248> χαίρων τις αὐτῶν τοῦδε διάξει φόνου·
<gregory_of_naz. christus_patiens. 1249> Θεὸς γὰρ, ὡς ἔγνωμεν ἐκ τῶν θαυμάτων,
<gregory_of_naz. christus_patiens. 1250> ὧν καὐτὸς εἶδες πολλὰ καὶ τανῦν βλέπεις’
<gregory_of_naz. christus_patiens. 1251> οὐδ’ ἠγνόησας ἡλίου τόσον σκότος,
<gregory_of_naz. christus_patiens. 1252> ἐπείδ’ ἔκλινε καὶ μεθῆχ’ ἑκουσίως
<gregory_of_naz. christus_patiens. 1253> ψυχήν· μόρος γὰρ οὔποτ’ ἦν
<gregory_of_naz. christus_patiens. 1254> εἰ μὴ κελευσθεὶς ἧκε τῇ καρὸς κλίσει.
<gregory_of_naz. christus_patiens. 1255> τοὐνθένδε μᾶλλον φρικτὸν ἦν θέαμ᾿ ὁρᾶν·
<gregory_of_naz. christus_patiens. 1256> γῆς γεῖσσα σαλευθέντα, ῥαγείσας πέτρας,
<gregory_of_naz. christus_patiens. 1257> τάφους τε νεκρῶν εἶδες ἠνεῳγμένους.
<gregory_of_naz. christus_patiens. 1258> Ὡς δ’ αὖ τις ἧκεν ἀνατινάσσων δόρυ,
<gregory_of_naz. christus_patiens. 1259> νύσσει παραστὰς νειάτην πλευρὰν ξίφει,
<gregory_of_naz. christus_patiens. 1260> ἀκμαῖος ἀνήρ· τῆς τομῆς γὰρ
<gregory_of_naz. christus_patiens. 1261> πληγὴν βαθεῖαν, ὦλκα τραύματος βλέπων·
<gregory_of_naz. christus_patiens. 1262> οὗτος μὲν ὦσε κατὰ πλευρᾶς που δόρυ,
<gregory_of_naz. christus_patiens. 1263> πλευρᾶς νενυγμένης δὲ θαυμαστῶς ὕδωρ
<gregory_of_naz. christus_patiens. 1264> ἔσταξεν εὐθὺς αἷμά τ᾿ οὐ πεφυρμένον·
<gregory_of_naz. christus_patiens. 1265> διπλοῦς γὰρ ἐστάλαξε κρουνὸς αὐτόθεν,
<gregory_of_naz. christus_patiens. 1266> φρικτὸν θέαμα· πᾶσι δ’ ἦν φόβος θίγειν.
<gregory_of_naz. christus_patiens. 1267> Αύτὸς δ’ ὁ νύξας ἐκπλαγεὶς κέκραγε πως·
<gregory_of_naz. christus_patiens. 1268> Ὄντως ὁ παρὼν νεκρὸς ἔστι Παῖς
<gregory_of_naz. christus_patiens. 1269> τλήμων τε μήτηρ ἐμπαρεστῶσ’ ἰκρἰῳ
<gregory_of_naz. christus_patiens. 1270> πίπτει στένουσα καί γε προσπιλνᾷ ξύλῳ,
<gregory_of_naz. christus_patiens. 1271> ᾤμωξε δ’ εὐθὺς καὶ περιπτύσσει πόδας
<gregory_of_naz. christus_patiens. 1272> καὶ χερσὶν ἠρύσατο δικρούνου ῥοῆς
<gregory_of_naz. christus_patiens. 1273> κυνοῦσά αὐδᾷ τοιάδ’· Ὦ θεῖον
<gregory_of_naz. christus_patiens. 1274> βροτῶν μὲν αὐτὸς καὶ θανὼν κήδῃ σαφῶς
<gregory_of_naz. christus_patiens. 1275> κενοῖς τε καθάρσιον ἀνθρώπων γένους,
<gregory_of_naz. christus_patiens. 1276> σὲ δ’ οὐδὲ φροντίζει τις ἐνθεῖναι τάφῳ.
<gregory_of_naz. christus_patiens. 1277> Επεὶ δὲ θρήνων καὶ γόων ἐπαύσατο,
<gregory_of_naz. christus_patiens. 1278> κρῄζουσ᾿ ἄκραντον ἐξαναστῆναι δέμας,
<gregory_of_naz. christus_patiens. 1279> προσείχεθ’ ὥστε κισσὸς ἔρνεσιν δάφνης.
<gregory_of_naz. christus_patiens. 1280> Χρόνῳ δ’ ἀπαλλαγεῖσα τῶν γόων ἔφη·
<gregory_of_naz. christus_patiens. 1281> Τί ταῦτ᾿ ἀλύω; πειστέον Παιδὸς λόγοις
<gregory_of_naz. christus_patiens. 1282> ἔργοις θ’, ὅσ’ ὑπέδειξεν εἰς μαρτυρίαν,
<gregory_of_naz. christus_patiens. 1283> ὡς ἔστιν αὐτῷ πᾶν θελητὸν δυνατόν·
<gregory_of_naz. christus_patiens. 1284> καὶ τῶν ἀέλπτων τὸν πόρον δ’ αὐτὸς διδοῖ.
<gregory_of_naz. christus_patiens. 1285> Ταῦτ’ εἶπε, καὶ παραυτίχ’ ὡράθης σύ μοι. 
<gregory_of_naz. christus_patiens. 1286> Θαυμάστ᾿ ἔφησας, καὶ τὸ πρᾶγμα δεικνύει.
<gregory_of_naz. christus_patiens. 1287> Ἀτὰρ σύ γ’, (οὐ γὰρ καιρὸς εἰδέναι τάδε
<gregory_of_naz. christus_patiens. 1288> δέσποιναν,) ἡσύχαζε καὶ σίγα λόγον
<gregory_of_naz. christus_patiens. 1289> καὶ θᾶττον ὡς μάλιστα τῶνδ’ ἔρημ’ ἄγε,
<gregory_of_naz. christus_patiens. 1290> καὶ μὴ πελάζητ’ ἐγγὺς ἐνθυμουμένοις
<gregory_of_naz. christus_patiens. 1291> μηδὲ προσέλθητ’, ἀλλὰ φυλάσσεσθε που
<gregory_of_naz. christus_patiens. 1292> ἄγριον ἦθος, στυγερᾶς φύσιν φρενός. 
<gregory_of_naz. christus_patiens. 1293> Ω καλλίνικοι, χαίρετ’, ὦ φίλοι δύο,
<gregory_of_naz. christus_patiens. 1294> ὁ Νικόδημος σὺν Ἰωσήπῳ δίῳ,
<gregory_of_naz. christus_patiens. 1295> εἰς καιρὸν ἥκατ’, εὖγε δ’ εὖ πεπράχατε.
<gregory_of_naz. christus_patiens. 1296> Πιστοῖς φίλοις γὰρ συμφορὰ τὰ τῶν φίλων
<gregory_of_naz. christus_patiens. 1297> πίπτοντα κακῶς καὶ φρενῶν ἀνθάπτεται.
<gregory_of_naz. christus_patiens. 1298> Σπεύσατέ νῦν, σπεύσατέ, καταγάγετε·
<gregory_of_naz. christus_patiens. 1299> πρὸς τοῦτο γὰρ ἥκοντας ἄμφω νῦν βλέπω ’
<gregory_of_naz. christus_patiens. 1300> ἄνιτ’ ἄνιτε θᾶσσον, ὡς ἄν μοι νέκυν
<gregory_of_naz. christus_patiens. 1301> καταγάγητε, δεσποτείας ὠλένας
<gregory_of_naz. christus_patiens. 1302> ὅπως κατασπάσαιμι καὶ σύμπαν μέλος,
<gregory_of_naz. christus_patiens. 1303> κυνοῦσα σάρκας, ἅσπερ ἐξεθρεψάμην. 
<gregory_of_naz. christus_patiens. 1304> Ἔξιθ᾿ ἄπιθι, μή σέ τις μιαιφόνων
<gregory_of_naz. christus_patiens. 1305> κακῶς δράσειεν, οὐδ’ ὁρᾶν ἀνέξεται.
<gregory_of_naz. christus_patiens. 1306> Ἡμεῖς δ’ ἄνιμεν, ὡς ὁρᾷς, καὶ τὸν νέκυν
<gregory_of_naz. christus_patiens. 1307> καταγάγωμεν χερσὶν ἰδίαις τάχει.
<gregory_of_naz. christus_patiens. 1308> Ναὶ, φίλε Νικόδημε, σὺ πρῶτος τάχει
<gregory_of_naz. christus_patiens. 1309> ἔμβαινε πηκτάς κλίμακος πρὸς ἐμβάσεις,
<gregory_of_naz. christus_patiens. 1310> ἐκπασσαλεύσων διγλύφου δοκοῦ δέμας
<gregory_of_naz. christus_patiens. 1311> λέοντος, ὃν γέγηθε θηράσας λαός.
<gregory_of_naz. christus_patiens. 1312> Σὺ δ’ ἔξιθ’ ὡς τάχιστα καὶ θρηνοῦσα περ·
<gregory_of_naz. christus_patiens. 1313> ὡς ταῦτ᾿ ἄραρε, κοὐκ ἔχεις ἰσχὺν, ὅπως
<gregory_of_naz. christus_patiens. 1314> ταῦτ᾿ ἀνατρέψῃς, κἂν στένῃς κἂν δακρύῃς. 
<gregory_of_naz. christus_patiens. 1315> Δειλαί᾿ δύστηνος, εἰ Παῖδ’ οὐχ ὁρῶ
<gregory_of_naz. christus_patiens. 1316> κἂν τεθνεῶτα, μέχρι καὶ τύμβος λάβῃ·
<gregory_of_naz. christus_patiens. 1317> φύγω δὲ δῆμον, ἵνα μή τι καὶ πάθω;
<gregory_of_naz. christus_patiens. 1318> Παιδὸς γὰρ ἄνευ τὶς ἔρως μοι τοῦ βίου;
<gregory_of_naz. christus_patiens. 1319> κλαῦσαι νεκρόν μοι Παῖδα καὶ θάψαι πάρες
<gregory_of_naz. christus_patiens. 1320> ψαῦσαι ποδῶν τε καὶ κατασπάσαι μέλη.
<gregory_of_naz. christus_patiens. 1321> Ἄγ’, ὦ τάλαινα χεὶρ ἐμὴ, νεκροῦ λαβοῦ. 
<gregory_of_naz. christus_patiens. 1322> Μὴ μὴ κροσοίσῃς χεῖρα μηδ’ ἅψῃ νεκροῦ,
<gregory_of_naz. christus_patiens. 1323> μὴ δῆτ’, ἐπεί μιν ταῖνδ’ ἐγὼ θάψω χεροῖν,
<gregory_of_naz. christus_patiens. 1324> τὸν Νικόδημον εἰσφέρων συνεργάτην,
<gregory_of_naz. christus_patiens. 1325> μύρων χύσιν φέροντα δαψιλεστάτην,
<gregory_of_naz. christus_patiens. 1326> ὡς μή τις αὐτὸν δυσμενῶν καθυβρίσῃ,
<gregory_of_naz. christus_patiens. 1327> πέπλους ἀνασπῶν σῶμά τ' ἐκφέρων τάφου.
<gregory_of_naz. christus_patiens. 1328> Ὡς γὰρ προσήκει μὴ γένους
<gregory_of_naz. christus_patiens. 1329> ἔχοντι, κἀγὼ τὸν νέκυν τιμῶ φίλον.
<gregory_of_naz. christus_patiens. 1330> Πῶς δ’ οὖν κομίζειν ἢ τί χρὴ δεδρακότας
<gregory_of_naz. christus_patiens. 1331> τὸν νεκρὸν ἡμᾶς σῇ χαρίζεσθαι φρενὶ,
<gregory_of_naz. christus_patiens. 1332> φρόντιζ'· ἐμοῖς δὲ χρωμένη βουλεύμασι
<gregory_of_naz. christus_patiens. 1333> σιγῇ φέρ᾿· ἔσται γὰρ τὸ πᾶν πανευπρεπές.
<gregory_of_naz. christus_patiens. 1334> ὠμὀν ὠμὸν εἰς σὸν Παῖδα τεθνεῶτ᾿
<gregory_of_naz. christus_patiens. 1335> εἶναι γὰρ Ἰουδαῖος οὐκ ἀναίνομαι·
<gregory_of_naz. christus_patiens. 1336> ἀτὰρ τοσοῦτον οὐ δυνήσομαί ποτε
<gregory_of_naz. christus_patiens. 1337> τὸν σὸν πιθέσθαι Παῖδ’ ὅπως οὐκ ἐσθλὸς ἦν,
<gregory_of_naz. christus_patiens. 1338> οὐδ’ εἰ τὸ σύμπαν τῶν βροτῶν λέγει γένος
<gregory_of_naz. christus_patiens. 1339> καὶ τὴν ὀρεινὴν γραμμάτων πλήσειέ τις
<gregory_of_naz. christus_patiens. 1340> ὕλην, ἐπεί μιν ἐσθλὸν ἐπίσταμαι.
<gregory_of_naz. christus_patiens. 1341> Ἔκτειν᾿ ὅμως, ἄνασσα, χεῖρας σὺν κόραις,
<gregory_of_naz. christus_patiens. 1342> δέξαι τε νεκρὸν Παῖδα σὸν πεφιλμένον,
<gregory_of_naz. christus_patiens. 1343> καὶ κλαῦσον, ὡς βούλοιο, καὶ ψαῦσαι μελῶν. 
<gregory_of_naz. christus_patiens. 1344> Κάλλιστον εἶπας μῦθον, ἐν δ’ εὐεργέταις
<gregory_of_naz. christus_patiens. 1345> τολοιπὸν ἤδη καὶ φίλοις ἔσῃ πλέον,
<gregory_of_naz. christus_patiens. 1346> ὡς καλλίνικος, ᾗ κλέος νίκης μέγα.
<gregory_of_naz. christus_patiens. 1347> Οὐκοῦν, γεραιὲ φίλτατ᾿ λάβε,
<gregory_of_naz. christus_patiens. 1348> ἐναγκάλισαι Παῖδα καὶ προσέλκυσαί.
<gregory_of_naz. christus_patiens. 1349> λαβοῦ λαβοῦ νῦν καὶ κατόρθωσον δέμας,
<gregory_of_naz. christus_patiens. 1350> ὄρθου κεφαλὴν, πῆχυν ἐνθεὶς αὐχένι
<gregory_of_naz. christus_patiens. 1351> πλευρὰν πλευρὰν δὲ τοῦδ’ ἀείρατε. 
<gregory_of_naz. christus_patiens. 1352> Ἔκτειν᾿, ἄνασσα, χεῖρας, αἵ τ' ἄλλαι κόραι,
<gregory_of_naz. christus_patiens. 1353> δέχνυσθε νεκρὸν, ὃς νεκροῖς ζωὴν διδοῖ,
<gregory_of_naz. christus_patiens. 1354> κἀγὼ δ’, ὅσον δύναμις, ὑποδέξομαι. 
<gregory_of_naz. christus_patiens. 1355> Ἄγ’, ὦ τάλαινα χεὶρ ἐμὴ, νεκρὸν λάβε.
<gregory_of_naz. christus_patiens. 1356> Φεῦ φεῦ· τί λεύσω; ταῖν χεροῖν τί νῦν φέρω;
<gregory_of_naz. christus_patiens. 1357> τὶς ἐστιν οὗτος, ὃν νέκυν χεροῖν ἔχω;
<gregory_of_naz. christus_patiens. 1358> πῶς καί νιν ἡ δύστηνος εὐλαβουμένη
<gregory_of_naz. christus_patiens. 1359> πρὸς στέρνα θῶμαι; τίνα θρηνήσω τρόπον;
<gregory_of_naz. christus_patiens. 1360> Αὐτὸς δὲ δοίης καὶ προσειπεῖν σ’ ὡς νέκυν
<gregory_of_naz. christus_patiens. 1361> καὶ πᾶν κατασπάσαι με σὸν μέλος, Τέκνον.
<gregory_of_naz. christus_patiens. 1362> Χαῖρ’, ὕστατόν σ’ ὁρῶσα νῦν προσφθέγγομαι,
<gregory_of_naz. christus_patiens. 1363> ὃν μήποτ’ αὐτὴ φύσασ’ ὤφελον νέκυν
<gregory_of_naz. christus_patiens. 1364> τανῦν ἰδέσθαι φθίμενον σ’ ὑπ’ ἀνόμων.
<gregory_of_naz. christus_patiens. 1365> Δὸς ἀσπάσασθαι μητρὶ δεξιὰν χέρα.
<gregory_of_naz. christus_patiens. 1366> Ὦ φιλτάτη χεὶρ, ἧς ἐγὼ πόλλ’ εἰχόμην
<gregory_of_naz. christus_patiens. 1367> προσειχόμην θ’ ὡς κισσὸς ἔρνεσι δρυός·
<gregory_of_naz. christus_patiens. 1368> Ὦ φίλον ὄμμα, φίλτατον δἐ μοι
<gregory_of_naz. christus_patiens. 1369> καὶ σχῆμα καὶ πρόσωπον εὐγενὲς τέκνου·
<gregory_of_naz. christus_patiens. 1370> Ὦ γλυκυτάτη προσβολὴ τῶν
<gregory_of_naz. christus_patiens. 1371> Ὦ θέσκελος χρὼς πνεῦμά θ’ ἥδιστον τέκνου·
<gregory_of_naz. christus_patiens. 1372> Ὦ θεῖον ὀδμῆς ἆσθμα· καὶ γὰρ ἐν
<gregory_of_naz. christus_patiens. 1373> οὖσ’ ᾐσθόμην σου κἀνεκουφίσθην κέαρ.
<gregory_of_naz. christus_patiens. 1374> Τί σ’ ὧδ’ ἀτίμως ἠθέλησας τεθνάναι;
<gregory_of_naz. christus_patiens. 1375> τί τὴν τεκοῦσαν μητέρ’ ὀρφανὴν σέθεν
<gregory_of_naz. christus_patiens. 1376> τέθεικας; Οἴμοι, συνθάνοιμί σοι. Τέκνον·
<gregory_of_naz. christus_patiens. 1377> θανεῖν με κρεῖττον ἢ θανόντα σε βλέπειν
<gregory_of_naz. christus_patiens. 1378> Πῶς ἐξ ἀναύδου καὶ μύσαντός ὄμματος
<gregory_of_naz. christus_patiens. 1379> ἕξω παρηγόρημα; πῶς δ’ οἴσω μένειν.,
<gregory_of_naz. christus_patiens. 1380> Ὦ χρωτὸς ἡδὺ πνεῦμα· μάτην ἄρα
<gregory_of_naz. christus_patiens. 1381> ἔθρεψε, Τέκνον, μαζὸς οὑμὸς σπαργάνοις,.
<gregory_of_naz. christus_patiens. 1382> μάτην δ’ ἐμόχθουν καὶ κατεξάνθην πόνοις
<gregory_of_naz. christus_patiens. 1383> ἀρχῆς ἄκρης σῶν ξένων γενεθλίων;
<gregory_of_naz. christus_patiens. 1384> Ἠ πολλὰ μὲν ζῶν, πολλὰ δ’ εἰς ᾄδου μολὼν,
<gregory_of_naz. christus_patiens. 1385> Παγκράτορος Παῖ, τῆς ἐμῆς ἥψω φρενός.
<gregory_of_naz. christus_patiens. 1386> Εκ τῶνδε πρώτων πρῶτον ἄρξομαι λέγειν.
<gregory_of_naz. christus_patiens. 1387> Ὕβρις μὲν, ἥγ’ ἔσφηλε πάντων μητέρα
<gregory_of_naz. christus_patiens. 1388> καὶ πατέρα πρώτιστον, ὃς βροτῶν γένος
<gregory_of_naz. christus_patiens. 1389> ἔσπειρε κἀξήμησε κάλλιστον θέρος,
<gregory_of_naz. christus_patiens. 1390> τεκεῖν μ᾿ ἔθηκε παραδόξως σ’, ὦ Τέκνον,
<gregory_of_naz. christus_patiens. 1391> εὔδοξον, ὡς ἔδοξε σῷ Γεννήτορι,
<gregory_of_naz. christus_patiens. 1392> πρὶν ἢ γενέσθαι κἀμὲ καὶ πᾶσαν κτίσιν,
<gregory_of_naz. christus_patiens. 1393> κἀπείσ᾿ ἐτέχθην, Πατρός, οἶμαι, σοῦ κρίσει
<gregory_of_naz. christus_patiens. 1394> τρέφειν με πατὴρ οὐ βροτείαν ἐσχάραν
<gregory_of_naz. christus_patiens. 1395> μήτηρ τ’ ἔδωκεν ἱεροὺς ἀμφὶ δόμους,
<gregory_of_naz. christus_patiens. 1396> ἔνθ’ ἐκτραφεῖσαν χειρὸς ἀγγέλου ξένως
<gregory_of_naz. christus_patiens. 1397> εἰς καιρὸν ἀνδρὶ σώφρον’ ἐκδέδωκε με
<gregory_of_naz. christus_patiens. 1398> γερουσία ξύμπασα τηρεῖν ἐννόμως,
<gregory_of_naz. christus_patiens. 1399> οὐκ ἀθεεὶ καὶ τοῦτο, θείᾳ δὲ κρίσει,
<gregory_of_naz. christus_patiens. 1400> ὡς εὐλόγως ἔλεγχον εἰς καιρὸν φέρω
<gregory_of_naz. christus_patiens. 1401> καὶ παιδαγωγὸν Παιδὸς, οὗ γονῆς ξένος.
<gregory_of_naz. christus_patiens. 1402> Μένω γὰρ αὖθις παρθένος τεκοῦσά σε
<gregory_of_naz. christus_patiens. 1403> αὐτή θ’ ἑαυτὴν οἶδ’, ὅπως ἁγνὴ μένω,
<gregory_of_naz. christus_patiens. 1404> σύ τ’ αὐτὸς οἶδας, ὡς τὰ πάντ’ εἰδὼς σαφῶς.
<gregory_of_naz. christus_patiens. 1405> Σοῦ δ’ ἐξ ἐμοῦ τεχθέντος, ἐκ Πατρός Θεοῦ,
<gregory_of_naz. christus_patiens. 1406> οὐκ εὐπρεπεῖς ἔθεντο πολλοί μοι λόγους,
<gregory_of_naz. christus_patiens. 1407> ψευδῶς τεκεῖν βάζοντες ἔκ τινος βροτῶν.
<gregory_of_naz. christus_patiens. 1408> κοὐκ ἤρκεσαν μοι ταῦθ’ ὑβρισθῆναι μόνον,
<gregory_of_naz. christus_patiens. 1409> ἀλλ’ ἔδραμον φεύγουσα κεἰς Αἰγυπτίαν
<gregory_of_naz. christus_patiens. 1410> ἔτλην τε πολλὰ καὶ κατεξάνθην πόνοις.
<gregory_of_naz. christus_patiens. 1411> Αλλ᾿ εἰδον ἐξαίσια σοὶ πεπραγμένα,
<gregory_of_naz. christus_patiens. 1412> καὶ πάντα συμβάλλουσα καὶ θαμβουμένη
<gregory_of_naz. christus_patiens. 1413> οὐ θνητὸν ᾤμην σ’ οὐδ’ ἐδείμαινον θανεῖν·
<gregory_of_naz. christus_patiens. 1414> ἀλλά σε πατρὸς Ἁβραὰμ συνθήματι
<gregory_of_naz. christus_patiens. 1415> πρέσβευμά θ᾿ αἵ τε μυρίαι γερουσίαι
<gregory_of_naz. christus_patiens. 1416> ὅρκος θ’, ὃν ὤμοκας πρὶν εἰς σωτηρίαν,
<gregory_of_naz. christus_patiens. 1417> θανεῖν ἔπεισαν κἀπικουρῆσαι γένει.
<gregory_of_naz. christus_patiens. 1418> Ἐντεῦθεν ἔτλης καὶ τόκον τε καὶ πότμον·
<gregory_of_naz. christus_patiens. 1419> κἀγὼ δὲ μισθὸν τῶν ἀφερτάτων πόνων
<gregory_of_naz. christus_patiens. 1420> ἐν ἀγκάλαις κρατοῦσα νεκρόν σ’, ὦ Τέκνον,
<gregory_of_naz. christus_patiens. 1421> θρηνῶ γε πικρῶς καὶ στένω καὶ δακρύω,
<gregory_of_naz. christus_patiens. 1422> θρηνῶ, σοφιστὴν δ’ ἄλλον οὐκ ἐπάξομαι.
<gregory_of_naz. christus_patiens. 1423> Πέπλοις δ’ Ἰωσήφ εὐπρεπῶς σ’ ἀμφιάσαι
<gregory_of_naz. christus_patiens. 1424> ἕτοιμός ἐστι, πρὸς δὲ καὶ τεῦξαι τάφον
<gregory_of_naz. christus_patiens. 1425> καὶ ξυγκενῶσαι μυρίων μύρων χλιδὴν,
<gregory_of_naz. christus_patiens. 1426> ἣν Νικόδημος ἦλθεν εὐψύχως φέρων,
<gregory_of_naz. christus_patiens. 1427> βαιὸν φιλοφρόνημα νεκροῖσιν φίλοις·
<gregory_of_naz. christus_patiens. 1428> τί γὰρ τὸ κέρδος ἐκ μύρων τεθνηκόσι;
<gregory_of_naz. christus_patiens. 1429> Τὰ δ’ ἐν νεκροῖσι φροντιεῖ Πατὴρ σέθεν,
<gregory_of_naz. christus_patiens. 1430> οὓς πάντας αὐτὸς ὡς σκυλεύματ’ ἐξάγοις
<gregory_of_naz. christus_patiens. 1431> οὓς οὓς καθεῖρξεν, οὓς συνήρπασε
<gregory_of_naz. christus_patiens. 1432> κἄδδησεν ἐν δεσμοῖσι πανζόφου στέγης.
<gregory_of_naz. christus_patiens. 1433> Μυστηρίων δὲ τῶνδ’ ἀπορρήτων φανὰς
<gregory_of_naz. christus_patiens. 1434> ἔδειξε πατὴρ παῖδ’ ἀποσφάξας μόνον,
<gregory_of_naz. christus_patiens. 1435> ἔφη τε μύστης αὐτανέψιος σέθεν.
<gregory_of_naz. christus_patiens. 1436> μείζων ἁπάντων, ὡς ἔφης, θεηγόρων,
<gregory_of_naz. christus_patiens. 1437> ὃν δῆμος ἐκδέδωκεν Ἑβραίων σφαγῇ,
<gregory_of_naz. christus_patiens. 1438> σεμνὸν πολίτην κἀπὶ πλείστων ἄνδρ’ ἕνα
<gregory_of_naz. christus_patiens. 1439> φανέντα φοῖβον, γυμνὸν, ἄσιτον, μόνον,
<gregory_of_naz. christus_patiens. 1440> τροφῇ δ’ ἀμεμφεῖ πᾶσιν ἦν κεχρημένος,
<gregory_of_naz. christus_patiens. 1441> ἐσθῆτα προστρόπαιον ἐγχλαινούμενος,
<gregory_of_naz. christus_patiens. 1442> μόνοις δ’ ἀποτρόπαιον, οἷς πέμφιξ χλιδὴ,
<gregory_of_naz. christus_patiens. 1443> αὐχμῶν, πινώδης, λυπρὸν ἀμπρεύων βίον,
<gregory_of_naz. christus_patiens. 1444> ᾗχι ξυνοικεῖ δαψιλὴς ἐρημία,
<gregory_of_naz. christus_patiens. 1445> ῥείθροισιν ὠκὺς ἔνθ’ Ἰορδάνης ῥέει,
<gregory_of_naz. christus_patiens. 1446> ὡς τῆς ταφῆς ἔδειξε φανὰς αἰσίας
<gregory_of_naz. christus_patiens. 1447> τρισημερεύσας ἐν βυθῷ θεοπρόπος.
<gregory_of_naz. christus_patiens. 1448> Καὶ ταῦτα μανθάνουσα τέρψιν ἐμφέρω,
<gregory_of_naz. christus_patiens. 1449> καραδοκοῦσα καὶ ταφῆς ἰδεῖν τέλος.
<gregory_of_naz. christus_patiens. 1450> Οὕτως ἄρ’ ἔτλης, Τέκνον, ἤδη τὸν μόρον,
<gregory_of_naz. christus_patiens. 1451> κἀκεῖνα τῶν νῦν δραμάτων αἴτιά σοι,
<gregory_of_naz. christus_patiens. 1452> σπεύσαντι θανεῖν κάπικουρῆσαι βροτοῖς.
<gregory_of_naz. christus_patiens. 1453> Ἀλλ᾿ οὐκ Ἰούδας οὐδ’ ὁ τάλας Πιλάτος
<gregory_of_naz. christus_patiens. 1454> διπλῆν δίκην φύγωσιν, ἀλλὰ σφᾶς τίσει
<gregory_of_naz. christus_patiens. 1455> ἔκδικον ὄμμα Πατρός ἀμυντήριον
<gregory_of_naz. christus_patiens. 1456> πόλιν τε πᾶσαν καὶ στρατὸν μιαιφόνον.
<gregory_of_naz. christus_patiens. 1457> Ἔδρας ἔδρασας, μὴ δόκει λεληθέναι,
<gregory_of_naz. christus_patiens. 1458> Πόντιε, δίκης ὄμμα πανδερκέστατον,
<gregory_of_naz. christus_patiens. 1459> κἂν χεῖρας ἀπένιζες ὡς ἔξω φόνου,
<gregory_of_naz. christus_patiens. 1460> ὡς χὠ προδοὺς ἔρριψε μισθὸν τοῦ φόνου,
<gregory_of_naz. christus_patiens. 1461> ᾧπερ δέον μὲν ἐν δέρῃ θεῖναι ξίφος,
<gregory_of_naz. christus_patiens. 1462> δέον δὲ λυγρὸν αὐχέν’ ἐνθεῖναι βρόχοις
<gregory_of_naz. christus_patiens. 1463> ἢ κύμασι γλαυκοῖς ἀφανίσαι δέμας
<gregory_of_naz. christus_patiens. 1464> ῥίψαντι πρὸς θάλασσαν ἰχθύσιν βοράν·
<gregory_of_naz. christus_patiens. 1465> εἰ μὲν γὰρ ἁπλῶς ἄνδρ’ ἐπώλησας, τάλαν,
<gregory_of_naz. christus_patiens. 1466> στρέφω γὰρ εἰς σὲ τὸ πρόσωπον τοῦ λόγου,)
<gregory_of_naz. christus_patiens. 1467> εἰ μέν τιν’ ἐξέδωκας ἄλλον εἰς φόνον,
<gregory_of_naz. christus_patiens. 1468> νόμῳ πολιτῶν συμφορὰν ὑπέσχες ἄν·
<gregory_of_naz. christus_patiens. 1469> νῦν δ’, ὅς σε πολλῶν ἠξίωσε χαρίτων
<gregory_of_naz. christus_patiens. 1470> ῥύστης τε παντὸς ἧκε Πατρόθεν γένους,
<gregory_of_naz. christus_patiens. 1471> πέπρακας, ἐκδέδωκας εἰς φόνον φθόνῳ·
<gregory_of_naz. christus_patiens. 1472> καὶ τίσιν οἵαν σ’ οὐχ ὑποστῆναι θέμις; 
<gregory_of_naz. christus_patiens. 1473> Ἤδη κέκριται παντάδικος ἐνδίκως
<gregory_of_naz. christus_patiens. 1474> μύστης ὁ παγκάκιστος ἐκδοὺς Δεσπότην·
<gregory_of_naz. christus_patiens. 1475> ὦπτο κρεμαστοῖς ἐν βρόχοις ἠρτημένος,
<gregory_of_naz. christus_patiens. 1476> βρόχων δὲ θᾶσσον ὑψόθεν χαμαιριφὴς
<gregory_of_naz. christus_patiens. 1477> πίπτει πρὸς οὖδας μυρίοις οἰμώγμασι·
<gregory_of_naz. christus_patiens. 1478> κακοῦ γὰρ ἐγγὺς ὢν ὁ τάλας οὐκ ἔγνω. 
<gregory_of_naz. christus_patiens. 1479> Εὖ γ’, εὖ κέκριται, καὶ κατώρθωται δίκη. 
<gregory_of_naz. christus_patiens. 1480> Ὠ Τέκνον, ὡς ἄρ’ ἔστι σὸς Πατὴρ μέγας,
<gregory_of_naz. christus_patiens. 1481> ὀρθῶς ἀκούσας τῶν ἐμῶν κατευγμάτων.
<gregory_of_naz. christus_patiens. 1482> Επαισεν αὐτὸν ῥόπτρον, ὡς προδόντα σε,
<gregory_of_naz. christus_patiens. 1483> ἄπιστον, ἄθεον, παράνομον, ἄδικον·
<gregory_of_naz. christus_patiens. 1484> κλέπτην γὰρ ὄντα καὶ Θεοῦ ῥάπτην φόνου
<gregory_of_naz. christus_patiens. 1485> καὶ μὴ θέλοντ᾿ ἀπιστρέφειν πονηρίας
<gregory_of_naz. christus_patiens. 1486> οὕτως ἔδει νιν τῷδε κατθανεῖν μόρῳ.
<gregory_of_naz. christus_patiens. 1487> Ὄλοιτ᾿ ὄλοιτο πανδίκως κακεργάτης,
<gregory_of_naz. christus_patiens. 1488> κέρδος μέγιστον τῆς ἐπιστοφῆς φυγών.
<gregory_of_naz. christus_patiens. 1489> Ἔστιν Θεὸς τις, ἔστιν ἄλκιμος,
<gregory_of_naz. christus_patiens. 1490> ἔστιν δὲ καὶ πρόνοια καὶ κρίσις Θεοῦ.
<gregory_of_naz. christus_patiens. 1491> Ἀπέπιτυσ᾿ οὐδεὶς ἀσεβὴς Θεῷ φίλος.
<gregory_of_naz. christus_patiens. 1492> Λάζυσθ’ ἄγοντες εἰς καινὸν λοιπὸν τάφον,
<gregory_of_naz. christus_patiens. 1493> χωρεῖτε, θάπτετ’ Ὀλβίῳ τύμβῳ νεκρόν.
<gregory_of_naz. christus_patiens. 1494> Ἔχει γὰρ, οἷα δεῖ γε, νερτέρων πέπλα,
<gregory_of_naz. christus_patiens. 1495> βαιὸν παρηγόρημα τοῖς τεθνηκόσι.
<gregory_of_naz. christus_patiens. 1496> Δοκῶ δὲ τοῖς θανοῦσι διαφέρειν βραχὺ,
<gregory_of_naz. christus_patiens. 1497> εἰ πλουσίων τις τεύξεται κτερισμάτων·
<gregory_of_naz. christus_patiens. 1498> κενὸς δὲ κόμπος ἐστὶ τῶν ζώντων τάδε.
<gregory_of_naz. christus_patiens. 1499> κρύψατε γοῦν πρόσωπον ὡς τάχος πέπλοις,
<gregory_of_naz. christus_patiens. 1500> ψαύσατε χερσὶ, θάψετ᾿ τάχει νέκυν,
<gregory_of_naz. christus_patiens. 1501> τὸν κατθανόντ᾿ Ἄνακτ᾿ Ἰουδαίων ὕπο·
<gregory_of_naz. christus_patiens. 1502> αἴρειν φοράδην τὸν νεόδμητον χρεών.
<gregory_of_naz. christus_patiens. 1503> Ὠ Παῖ παναιτίου Θεοῦ, παντεργάτα,
<gregory_of_naz. christus_patiens. 1504> τί γὰρ τελεῖται τοῖς βροτοῖς ἄνευ σέθεν;
<gregory_of_naz. christus_patiens. 1505> τί δ’ οὐ θεόκραντόν γε τῶνδ’ ἔστιν,. Ἰώ·
<gregory_of_naz. christus_patiens. 1506> ἰὼ ἰώ·
<gregory_of_naz. christus_patiens. 1507> Βασιλεῦ, Βασιλεῦ, πῶς σε δακρύσω;
<gregory_of_naz. christus_patiens. 1508> Θεέ μου, Θεέ μου, πῶς σε καλέσσω;
<gregory_of_naz. christus_patiens. 1509> φρενὸς ἐκ φιλίας τί ποτ’ ἄρ’ ᾄσω;
<gregory_of_naz. christus_patiens. 1510> κεῖσαι γὰρ ὑφάσμασι τοῖσδ᾿ εἱλιγμένος,
<gregory_of_naz. christus_patiens. 1511> ὁ σπαργάνοις πρὶν έντεταργανωμένος. 
<gregory_of_naz. christus_patiens. 1512> Φέρ’, ὦ γεραιὲ, κρᾶτα τοῦ τρισολβίου
<gregory_of_naz. christus_patiens. 1513> ὀρθῶς προσαρμόσωμεν, εὔτονον δὲ πᾶν
<gregory_of_naz. christus_patiens. 1514> σῶμ’ ἐξακριβώσωμεν, εἰς ὅσον πάρα.
<gregory_of_naz. christus_patiens. 1515> Ω φίλτατον πρόσωπον, ὠ νέα γένυς,
<gregory_of_naz. christus_patiens. 1516> ἰδοὺ καλύπτρᾳ τῇδε σὴν κρύπτω κάραν·
<gregory_of_naz. christus_patiens. 1517> τὰ δ’ αἱμόφυρτα καὶ κατηλοκισμένα
<gregory_of_naz. christus_patiens. 1518> μέλη σὰ καὶ μέρη πέπλοις καινοῖς σκέπω,
<gregory_of_naz. christus_patiens. 1519> πλευρὰν νυγεῖσαν πᾶσαν ᾑματωμένην. 
<gregory_of_naz. christus_patiens. 1520> Ναὶ πρὸς Θεοῦ, συνέρξατ’· ἐν δέοντι γὰρ,
<gregory_of_naz. christus_patiens. 1521> ὡς ἐγγύς ἐστι νυκτὸς ἤδη καὶ κνέφας.
<gregory_of_naz. christus_patiens. 1522> Ὀρθώσατ᾿ ἐκτείναντες ὀλβίαν δέρην·
<gregory_of_naz. christus_patiens. 1523> μικρὸν τόδ’ οἰκούρημα φίλῳ Δεσπότῃ.
<gregory_of_naz. christus_patiens. 1524> Κομίζετ᾿ ὡς ἰδοῦσ᾿ ἐν
<gregory_of_naz. christus_patiens. 1525> ποῦ κείσεται Παῖς, κεῖσε θρηνοῦσα μενῶ.
<gregory_of_naz. christus_patiens. 1526> ἕως τρίτον τρίτον λάμψειεν ἦμαρ γλυκύ μοι.
<gregory_of_naz. christus_patiens. 1527> Ὠ πένθος οἷον οἷον ἐκράνθη, Τέκνον·
<gregory_of_naz. christus_patiens. 1528> κοινὸν τόδ᾿ ἄχος πᾶσιν ἡγοῦμαι βροτοῖς,
<gregory_of_naz. christus_patiens. 1529> κοινὸν τόδ’ ἄχος πάντας ἀέλπτως φθάνει·
<gregory_of_naz. christus_patiens. 1530> φθάσοι δὲ καὶ πάγκοινον εἴθε χάρμα μοι· 
<gregory_of_naz. christus_patiens. 1531> Ἕπεσθέ μοι, φέρωμεν ὄλβιον βάρος,
<gregory_of_naz. christus_patiens. 1532> ὃ πόλλ’ ἀνατλὰς μυρίοις αἰτήμασιν
<gregory_of_naz. christus_patiens. 1533> ἔσχον, τόδ’ εὑρὼν Κοιράνου δωρήματι,
<gregory_of_naz. christus_patiens. 1534> γυμνὸν, τρισύλῳ κείμενον ξύλῳ λαβών. 
<gregory_of_naz. christus_patiens. 1535> Φεῦ φεῦ, πρὸς αὐτοῦ τοῦδε φωτὸς, ἀτρέμας
<gregory_of_naz. christus_patiens. 1536> χρωτὸς χεροῖν ἅπτεσθε τοῦ Θεοβρότου
<gregory_of_naz. christus_patiens. 1537> καὶ πρόσφορ’ αἴρεθ’, ἕλκετ᾿ αὖτε ξύντονα·
<gregory_of_naz. christus_patiens. 1538> ἰδοὺ γὰρ, ὡς ἔοικεν, ἐγγὺς καὶ τάφος.
<gregory_of_naz. christus_patiens. 1539> Ὤμοι, γυναῖκες, γῆς Γαλιλαίας τέκνα,
<gregory_of_naz. christus_patiens. 1540> ἤδη τέθειται καὶ καλύπτεται λίθῳ.
<gregory_of_naz. christus_patiens. 1541> Δεῦτ᾿ κοῦραι, καὶ κατιδοῦσαι νέκυν
<gregory_of_naz. christus_patiens. 1542> προσείπατ’ αὐτὸν καὶ προπέμψατε χθονὸς,
<gregory_of_naz. christus_patiens. 1543> ὡς οὔποτ’ ἄλλον τοῦ γένους ῥύστην, ἰώ·
<gregory_of_naz. christus_patiens. 1544> ὄψεσθε, καὶ μὴ ταῦτ᾿ Ἰουδαίοις
<gregory_of_naz. christus_patiens. 1545> χωρεῖτε χωρεῖτ’· οὐκέτι βλέπειν φέρω
<gregory_of_naz. christus_patiens. 1546> τάφῳ τεθέντα καὶ καλυφθέντ᾿ πέτρᾳ,
<gregory_of_naz. christus_patiens. 1547> ὅς ἐκ πέτρας ἔβλυσεν ὕδωρ πατράσι
<gregory_of_naz. christus_patiens. 1548> καὶ νῦν πέτρας ἔρρηξεν ᾐωρημένος
<gregory_of_naz. christus_patiens. 1549> νεκρῶν τε τάφους ἠνέῳξε δυνάμει.
<gregory_of_naz. christus_patiens. 1550> Στῶμεν δὲ μικρὸν, ὡς προσείπω τὸν νέκυν.
<gregory_of_naz. christus_patiens. 1551> οἴχῃ, ποθεινὸν Τέκνον, εἰς ᾄδου δόμους,
<gregory_of_naz. christus_patiens. 1552> κρύπτῃ δὲ κρύψιν, ἣν σὺ κρυβῆναι θέλεις,
<gregory_of_naz. christus_patiens. 1553> ἥκων ἐς ἀΐδαο πανζόφου στέγην,
<gregory_of_naz. christus_patiens. 1554> ᾄδῃ δὲ πικρότατον κέντρον ἐμβάλῃς·
<gregory_of_naz. christus_patiens. 1555> οἴχῃ νεκρῶν κευθμῶνα καὶ σκότου πύλας,
<gregory_of_naz. christus_patiens. 1556> θέλων φαειναί καὶ καταυγάσαι γένος
<gregory_of_naz. christus_patiens. 1557> Ἀδὰμ ἀναστῆσαί τε πατέρα βροτῶν,
<gregory_of_naz. christus_patiens. 1558> ὧν οὕνεκ’ εἶδος προσλαβὼν θνητὸν φέρεις,
<gregory_of_naz. christus_patiens. 1559> ἥκεις τ᾿ ἐς ᾄδου τὸν βαθύγνοφον σκότον,
<gregory_of_naz. christus_patiens. 1560> θανὼν πρὸς ἐχθρῶν, μητέρ’ ἀθλίαν λιπών·
<gregory_of_naz. christus_patiens. 1561> ἡ δ’ εὐμένεια τοῦ Πατρός σ’ ἀποκτενεῖ,
<gregory_of_naz. christus_patiens. 1562> ἣ τοῖσιν ἄλλοις γίνεται σωτηρία·
<gregory_of_naz. christus_patiens. 1563> τό τ’ ἐσθλὸν ὡς εἰς πότμον ἦλθε σοὶ Πατρός
<gregory_of_naz. christus_patiens. 1564> ὄδυρμα πικρὸν γῆ σε, Τέκνον. λαμβάνει,
<gregory_of_naz. christus_patiens. 1565> ἥκοντ’ ἐς ἀΐδαο πανζόφου πύλας,
<gregory_of_naz. christus_patiens. 1566> ᾄδῃ τὸ δριμύτατον ἐμβαλεῖν βέλος·
<gregory_of_naz. christus_patiens. 1567> καὶ γὰρ αὐτῷ τῷδε κατέρχῃ μόνος,
<gregory_of_naz. christus_patiens. 1568> λήψῃ δὲ νεκροὺς, οὐ σὺ ληφθήσῃ νεκροῖς,
<gregory_of_naz. christus_patiens. 1569> ῥύσῃ τε πάντας, ὢν ἐλεύθερος μόνος·
<gregory_of_naz. christus_patiens. 1570> μόνος γὰρ ἀνὴρ ταῦτα θαρρῶν ἱκάνεις,
<gregory_of_naz. christus_patiens. 1571> μόνος σὺ φύσεως ὑπερκάμνεις βροτῶν.
<gregory_of_naz. christus_patiens. 1572> Ἔσχον δ’ ἀγῶνες, οἵ σ’ ἔμιμνον, νῦν τέλος,
<gregory_of_naz. christus_patiens. 1573> νίκην τε λοιπὸν κατ᾿ ἐναντίων ἔχεις,
<gregory_of_naz. christus_patiens. 1574> ᾄδην, ὄφιν, θάνατον ἰσχυρῶς τρέπων.
<gregory_of_naz. christus_patiens. 1575> Σοφὸς σοφὸς. σὺ, καὶ σοφῶς ἔτλης πότμον,
<gregory_of_naz. christus_patiens. 1576> ὡς κοινὸν οἶτον σῷ καταβάλῃς μόρῳ,
<gregory_of_naz. christus_patiens. 1577> κἀν τῇ χθονὶ στηρίζον ἐνθήσεις κλέος,
<gregory_of_naz. christus_patiens. 1578> γῆς ἐξανίσχων καὶ φέρων σωτηρίαν,
<gregory_of_naz. christus_patiens. 1579> εἰς συγγένειαν Πατρός ἀμείψας δέμας.
<gregory_of_naz. christus_patiens. 1580> Αὖθις γὰρ ἔλθῃς κλεινὸς, ἁρπάσας γένος,
<gregory_of_naz. christus_patiens. 1581> ὦναξ, Ἄναξ ἄφθιτε, σὺ Θεὸς μένων
<gregory_of_naz. christus_patiens. 1582> μορφῇ τε σῇ συνῆψας ἀνέρος φύσιν·
<gregory_of_naz. christus_patiens. 1583> καὶ νῦν ἐς ἀΐδαο κατέρχῃ δόμους,
<gregory_of_naz. christus_patiens. 1584> σπεύδων φαειναί καὶ καταυγάσαι ζόφον.
<gregory_of_naz. christus_patiens. 1585> Εὖ δ’, εὖγε λίπῃς τήνδε δυσμενῶν χθόνα,
<gregory_of_naz. christus_patiens. 1586> εἰς ἥν γε πρῶτον ἧκες, Ἰσραὴλ δόμους,
<gregory_of_naz. christus_patiens. 1587> ὀλωλότα πρόβατα ποιμᾶναι θέλων
<gregory_of_naz. christus_patiens. 1588> καὶ συνθεσίας ἐκπερᾶναι πατράσι,
<gregory_of_naz. christus_patiens. 1589> μορφῇ συνάψας τοῦ Θεοῦ βροτῶν φύσιν.
<gregory_of_naz. christus_patiens. 1590> Σὲ γὰρ Πατὴρ γεννᾷ μὲν ἀρρεύστως ἀεί·
<gregory_of_naz. christus_patiens. 1591> ἐγὼ δ’ ἔτικτον σ᾿ αὖθις ἁγνεύουσ᾿
<gregory_of_naz. christus_patiens. 1592> μορφὴν λαβόντα πρὸς Θεοῦ βροτησίαν.
<gregory_of_naz. christus_patiens. 1593> Ἀλλ’ ἐγγενεῖς σῆς μητρὸς, οὓς ἥκιστ᾿ ἐχρῆν,
<gregory_of_naz. christus_patiens. 1594> θαυμαστὰ πολλὰ σφίσιν ἐξειργασμένον,
<gregory_of_naz. christus_patiens. 1595> ἄρρητ’ ἀμυήτοισιν εἰδέναι βροτοῖς,
<gregory_of_naz. christus_patiens. 1596> σωτῆρά σ’ οὐκ ἔφασκον ἐκφῦναι Θεοῦ,
<gregory_of_naz. christus_patiens. 1597> ἀλλά με νυμφευθεῖσαν ἐκ θνητοῦ τινὸς
<gregory_of_naz. christus_patiens. 1598> τεκεῖν σ’ ἐλήρουν καὶ γάμους ψευσαμένην
<gregory_of_naz. christus_patiens. 1599> λέχους ἁμάρτημ’ ἐς Θεὸν μ᾿ ἀναφέρειν·
<gregory_of_naz. christus_patiens. 1600> καὶ νῦν κτανεῖν σ’ ἔσπευσαν ἀνόμως φθόνῳ
<gregory_of_naz. christus_patiens. 1601> ἐχθροῦ σοφίσμαθ’, ὧν νιν οὕνεκα κτανὼν
<gregory_of_naz. christus_patiens. 1602> ἄλλων τε πάντων παγκάκων σοφισμάτων
<gregory_of_naz. christus_patiens. 1603> παύσεις στροβοῦντα κόσμον ἐν σοφίσμασι,
<gregory_of_naz. christus_patiens. 1604> καί μιν σιδηραῖς ἁρμόσας ἐν ἄρκυσι
<gregory_of_naz. christus_patiens. 1605> στήσεις κακοῦργον τῆς κακουργίας, Τέκνον.
<gregory_of_naz. christus_patiens. 1606> Σφᾶς δ’ αὖθις αὐτοὺς ἐκ χθονὸς τῆσδ’ ἐκβαλεῖς,
<gregory_of_naz. christus_patiens. 1607> ἄλλοις δὲ δώσεις καὶ πόλιν τε καὶ κράτος,
<gregory_of_naz. christus_patiens. 1608> ὡς συμβόλοις εἴρηκας ἤδη σοῖς φίλοις,
<gregory_of_naz. christus_patiens. 1609> ἐν οἷς χορεύσεις καὶ καταστήσεις τὰ σὰ
<gregory_of_naz. christus_patiens. 1610> μυστήρι’, ἵν᾿ ᾖς ἐμφανῶς Θεὸς βροτοῖς,
<gregory_of_naz. christus_patiens. 1611> ὡς ἐν πόλῳ ξύμπασιν· ἐς δ’ ἄλλην χθόνα,
<gregory_of_naz. christus_patiens. 1612> εὖ διαθεὶς τἀνθένδ’, ἀναστήσεις κράτος.
<gregory_of_naz. christus_patiens. 1613> Δεῖ γὰρ πόλιν τήνδ’ ἐκμαθεῖν, κεἰ μὴ θέλει,
<gregory_of_naz. christus_patiens. 1614> νῦν οὖσ’ ἀμαθὴς τῶν γε σῶν μυστηρίων,
<gregory_of_naz. christus_patiens. 1615> ἄλλην τε πᾶσαν γηγενῶν παροικίαν,
<gregory_of_naz. christus_patiens. 1616> ἣ θεομαχεῖ τὰ κατὰ σὲ σπονδῶν τ’ ἄπο
<gregory_of_naz. christus_patiens. 1617> ὠθεῖ σ’, ἐν εὐχαῖς δ’ οὐδαμοῦ μνείαν ἔχει·
<gregory_of_naz. christus_patiens. 1618> οὔπω γὰρ οἱ τάλανες ἔγνωσαν γόνον
<gregory_of_naz. christus_patiens. 1619> ἥκοντα Πατρός ἐκ πόλου πρὸς γῆν κάτω.
<gregory_of_naz. christus_patiens. 1620> Ὧν οὕνεκ᾿ αὐτοῖς δεῖξον, ὡς εἶ σὺ Θεὸς·
<gregory_of_naz. christus_patiens. 1621> δείξεις δὲ πάντως· ἢν δ’ Ἰουδαίων γένος
<gregory_of_naz. christus_patiens. 1622> ὀργῇ σὺν ὅπλοις ἐξάγειν χθονὸς θέλῃς
<gregory_of_naz. christus_patiens. 1623> ἄρδην, ἐλάσεις Αὐσόνων στρατηλατῶν,
<gregory_of_naz. christus_patiens. 1624> οὓς σφῶν ἀνάσσειν ᾑρετίσαντ᾿ ἀφρόνως,
<gregory_of_naz. christus_patiens. 1625> σὴν δεσποτείαν ὡς ἀπηγορευκότες,
<gregory_of_naz. christus_patiens. 1626> ἄνακτα τὸν Καίσαρ’ ἀνηγορευκότες.
<gregory_of_naz. christus_patiens. 1627> Ποινὴν γὰρ ἀθρῶ σοῦ πότμου ζωηφόρου,
<gregory_of_naz. christus_patiens. 1628> πῦρ ἐγγὺς οἴκων καὶ δόμων ἐρείπια
<gregory_of_naz. christus_patiens. 1629> τεφρούμεν’ ἤδη, πυρὸς ἄσβεστον φλόγα,
<gregory_of_naz. christus_patiens. 1630> ἀθάνατον Θεοῦ πόλιν πρὸς τήνδ’ ὕβριν.
<gregory_of_naz. christus_patiens. 1631> Αἰνῶ κρίσιν, ἄβατον ἣ πέδον τόδε
<gregory_of_naz. christus_patiens. 1632> τίθησι πᾶσι τοῖς φονευταῖς σου, Τέκνον,
<gregory_of_naz. christus_patiens. 1633> ὃς τὰς Λυδῶν πανευκλεεῖς λιπὼν πόλεις
<gregory_of_naz. christus_patiens. 1634> Φρυγῶν τε, Περσῶν ἡλιοβλήτους πλάκα;
<gregory_of_naz. christus_patiens. 1635> Βάκτρια τείχη τήν τε δύσχειμον χθόνα
<gregory_of_naz. christus_patiens. 1636> Μήδων παρελθὼν Ἀρράβων τ᾿ εὐδαίμονα,
<gregory_of_naz. christus_patiens. 1637> ἔθνη τὰ μακρὰν ἐν σκότῳ βεβυσμένα,
<gregory_of_naz. christus_patiens. 1638> πᾶσάν Ἀσίαν, ἣν παρ’ ἁλμυρὰν ἅλα
<gregory_of_naz. christus_patiens. 1639> Ἕλλησι κεῖσθαι φασὶ βαρβάροις θ’ ὁμοῦ,
<gregory_of_naz. christus_patiens. 1640> πλήρεις ἔχουσαν καλλιπυργώτους πόλεις,
<gregory_of_naz. christus_patiens. 1641> ἐς τήνδε πρῶτον ἦλθες Ἑβραίων χθόνα,
<gregory_of_naz. christus_patiens. 1642> ἥ σ’ ἐς τάφον τίθησιν ἐκ σφαγῆς νέκυν.
<gregory_of_naz. christus_patiens. 1643> Ἰὼ, Θεοῦ μέλαθρα καὶ πόλις φίλα,
<gregory_of_naz. christus_patiens. 1644> ὦ καλλίπυργον ἄστυ Δαυΐδου χθονὸς,
<gregory_of_naz. christus_patiens. 1645> ὦ θαλάμευμα τῶν πάλαι θεοπρόπων,
<gregory_of_naz. christus_patiens. 1646> θεοκτόνων σπήλαιον ὡς νῦν ἀνέφυς·
<gregory_of_naz. christus_patiens. 1647> Πῶς σε στενάξω; πῶς σε θρηνήσω φόνου;
<gregory_of_naz. christus_patiens. 1648> Ἀλλ’, ὦ λιποῦσαι Γαλιλαίας χωρίον,
<gregory_of_naz. christus_patiens. 1649> ἐμὸς θίασος, ἃς συνεμπόρους ἐμοὶ
<gregory_of_naz. christus_patiens. 1650> ἐκεῖθεν ἕλκει μυστίδας μυστηρίων
<gregory_of_naz. christus_patiens. 1651> ὁ νῦν νέκυς, φεῦ, τῷ λάκῳ τεθειμένος,
<gregory_of_naz. christus_patiens. 1652> ἐᾶτε τἀπιχώρι᾿ νεκρῷ μέλη,
<gregory_of_naz. christus_patiens. 1653> λεπτοῖς δὲ θρήνοις νῦν μιν ἀνυμνήσατε,
<gregory_of_naz. christus_patiens. 1654> ἔπειτ’ Ἄνακτα ζῶντ᾿ ἀνευφημήσετε,
<gregory_of_naz. christus_patiens. 1655> ὡς ἔστιν ἐλπὶς ἀσφαλεστάτη δ’ ἐμοί.
<gregory_of_naz. christus_patiens. 1656> χωρεῖτε χωρεῖτ’, οὐκέτ᾿ εἰμὶ προσβλέπειν
<gregory_of_naz. christus_patiens. 1657> οἵα πρὸς αὐτοῦ καὶ τάφον καὶ τὸν λίθον.
<gregory_of_naz. christus_patiens. 1658> Εἴχωμεν οὖν, εἴκωμεν, ὦ φίλαι κόραι·
<gregory_of_naz. christus_patiens. 1659> ἴτ᾿ ἴτε, κἀπίωμεν ἡσύχῳ βάσει
<gregory_of_naz. christus_patiens. 1660> εἰς δῶμ’, ἐν ᾧ θηλυγενὲς μένει γένος,
<gregory_of_naz. christus_patiens. 1661> μήτηρ ὅπου μάλιστα Μάρκου Μαρία,
<gregory_of_naz. christus_patiens. 1662> μύστην ὅπου θίασον οἶμαι συντρέχειν·
<gregory_of_naz. christus_patiens. 1663> κἀκεῖ μενοῦμεν γλυκεροῦ φάους δρόμον·
<gregory_of_naz. christus_patiens. 1664> ἢ μᾶλλον ἀπίωμεν εἰς παιδὸς νέου,
<gregory_of_naz. christus_patiens. 1665> ὅν μοι τέθεικεν υἱὸν γἱός μοι μόνος. 
<gregory_of_naz. christus_patiens. 1666> Ναὶ καὶ δίκαιον τοῦτο, κοὐκ ἄλλως λέγεις·
<gregory_of_naz. christus_patiens. 1667> ἐκεῖσε δεῖ, δέσποινα, νῦν ἀπιέναι,
<gregory_of_naz. christus_patiens. 1668> ὥστ᾿ ἆσσον οὔσας τοῦ τάφου πάντα σκοπεῖν,
<gregory_of_naz. christus_patiens. 1669> πᾶσαν δὲ τὴν αὔριον ἡσύχως ἔχειν
<gregory_of_naz. christus_patiens. 1670> τῆς ἐντολῆς ἕκητι καὶ μένειν κνέφας,
<gregory_of_naz. christus_patiens. 1671> κνέφας φαεινὸν τῆς τριτάτης ἡμέρας,
<gregory_of_naz. christus_patiens. 1672> ὡς ἂν ἰοῦσαι λάθρα πληρώσητ’ ἔθος.
<gregory_of_naz. christus_patiens. 1673> Ἴωμεν οὖν, ἴωμεν, εἴκωμεν τάφου,
<gregory_of_naz. christus_patiens. 1674> πρὶν δυσμενῶν τις παριὼν καταλάβῃ.
<gregory_of_naz. christus_patiens. 1675> Δείξω δὲ χῶρον, ἔνθα νυχεῦσαι δέον. 
<gregory_of_naz. christus_patiens. 1676> Ιδού σε, Τέκνον, καταλείπουσαι μόνον
<gregory_of_naz. christus_patiens. 1677> ἄπιμεν, ᾗχι σταθμὰ θηλειῶν γένους,
<gregory_of_naz. christus_patiens. 1678> πρὸς οἶκον υἱοῦ, τῷ με παρέθου, Τέκνον,
<gregory_of_naz. christus_patiens. 1679> δέον μένειν πρὸς νάπος ἐγγὺς σοῦ τάφου. 
<gregory_of_naz. christus_patiens. 1680> Ὠ φίλτατ᾿ ἀνδρῶν, καὶ θανὼν ἐμοὶ δ’ ὅμως
<gregory_of_naz. christus_patiens. 1681> τῶν φιλτάτων ἀεί γ’ ἀριθμήσῃ πολύ·
<gregory_of_naz. christus_patiens. 1682> χαῖρ’· ὕστατόν σε νῦν ἐγὼ προσφθέγγομαι. 
<gregory_of_naz. christus_patiens. 1683> Γένεθλον ἐσθλὸν, οὐκ ἐν αἰνιγμοῖς φράσω,
<gregory_of_naz. christus_patiens. 1684> ἀνὴρ ὅδ’ ἐστὶ καὶ Θεὸς Θεοῦ γόνος.
<gregory_of_naz. christus_patiens. 1685> Σαφῶς γὰρ αὐτὸν τοῖσιν ἐξειργασμένοις
<gregory_of_naz. christus_patiens. 1686> Θεὸν νομίζω, τοῦ δὲ θανάτου πέρι
<gregory_of_naz. christus_patiens. 1687> σοφὴν πρόνοιαν αἰτιῶμαι καὶ κρίσιν,
<gregory_of_naz. christus_patiens. 1688> δι’ ἧς ὁ πότμος τοῦ γένους λυθήσεται.
<gregory_of_naz. christus_patiens. 1689> Αὐτός θ’ ὁ χαμαίσυρτος ἐχθρὸς τοῦ γένους
<gregory_of_naz. christus_patiens. 1690> συντρίβεται νῦν, θανατοῦται, κτείνεται·
<gregory_of_naz. christus_patiens. 1691> κτανεῖ γὰρ αὐτὸν κἀντιπορθήσει γένος
<gregory_of_naz. christus_patiens. 1692> ὁ τῶν πόλων πάγκλυτος Ἰησοῦς Ἄναξ
<gregory_of_naz. christus_patiens. 1693> ποινάς ἀδελφῶν καὶ πατρὸς πρώτου λάβῃ,
<gregory_of_naz. christus_patiens. 1694> παλαιφάτου γέροντος, ὃς βροτῶν γένος
<gregory_of_naz. christus_patiens. 1695> ἔσπειρεν ἐν γῇ, λείμακος ῥιφεὶς ἄπο
<gregory_of_naz. christus_patiens. 1696> ἐξ ἀπάτης δράκοντος αἰολοσκόπου,
<gregory_of_naz. christus_patiens. 1697> πόλει δὲ θήσει τῇ μακαριωτάτη.
<gregory_of_naz. christus_patiens. 1698> Καὶ ταῦθ’ ὁ τοῦδε πότμος ἐξεργάζεται,
<gregory_of_naz. christus_patiens. 1699> καὶ τῶνδ’ ἕκητι καὶ βροτὸς πέφηνέ πως,
<gregory_of_naz. christus_patiens. 1700> φρικτῶν θ’ ὅδ’ ἀνὴρ θαυμάτων ὦπτο πλέως
<gregory_of_naz. christus_patiens. 1701> ἐς τόνδε κόσμον, ὧν σὺ πόλλ’ οὐκ ἀγνοεῖς·
<gregory_of_naz. christus_patiens. 1702> φανεὶς δ’ ἀνὴρ ἄριστος οἴχεται θανὼν,
<gregory_of_naz. christus_patiens. 1703> αὖθις δ’ ἀναστὰς καὶ Θεὸς γνωσθήσεται.
<gregory_of_naz. christus_patiens. 1704> Εἰ δ’ ἐν πόλοις ἦν, ἐσθλὸς ὢν ἐλάνθανε,
<gregory_of_naz. christus_patiens. 1705> ταῖς στρατιαῖς ὑμνούμενος μόναις ἄνω,
<gregory_of_naz. christus_patiens. 1706> σιγώμενον τε κῦδος εἶχεν ἐν πόλῳ.
<gregory_of_naz. christus_patiens. 1707> Αἴτια ταῦτα τοῦ τόκου καὶ τοῦ πότμου·
<gregory_of_naz. christus_patiens. 1708> τὸ πᾶν δ’ ἐρῶ σοι, τῶν βροτῶν σωτηρία.
<gregory_of_naz. christus_patiens. 1709> Τοιγὰρ τέθνηκεν, ὧν ἐχρῆν ἥκισθ’ ὕπο,
<gregory_of_naz. christus_patiens. 1710> εἰς δεσμά τ᾿ ἦλθε καὶ λόγους ἐμπαιγμάτων.
<gregory_of_naz. christus_patiens. 1711> Τοιαῦτα λαὸς ὁ πρὶν ἠγαπημένος
<gregory_of_naz. christus_patiens. 1712> εὐεργέτην ἔδρασε, θυμωθεὶς φθόνῳ·
<gregory_of_naz. christus_patiens. 1713> καὶ ταῦτα μὲν πέπονθεν οὗτος οὐκ ἄκων,
<gregory_of_naz. christus_patiens. 1714> ἃ δ᾿ αὐ παθεῖν δεῖ λαὸν, οὐ κρύψω κακά.
<gregory_of_naz. christus_patiens. 1715> λίπῃ πόλισμα, βαρβάροις εἰκὼν, ἄκων,
<gregory_of_naz. christus_patiens. 1716> δοῦλος, μέτοικος. Ἔστι γὰρ τὸ θέσφατον
<gregory_of_naz. christus_patiens. 1717> εἰς πᾶσαν αἶαν βαρβάρων ἀποτρέχειν,
<gregory_of_naz. christus_patiens. 1718> αίχμαῖς ἁλωτοὺς, πόλλ’ ἀνατλάντας κακά.
<gregory_of_naz. christus_patiens. 1719> Ἀναιρέταις γὰρ πᾶσιν αὐδᾷ παγγενῆ
<gregory_of_naz. christus_patiens. 1720> λιπεῖν πόλιν τήνδ’, ἀνοσίου μιάσματος
<gregory_of_naz. christus_patiens. 1721> δίκας τίνοντας τῷδ’, ὃν ἔκτειναν φθόνῳ,
<gregory_of_naz. christus_patiens. 1722> καὶ μηκέτ’ ἰδεῖν πατρίδ’· οὐ γὰρ εὐσεβὲς
<gregory_of_naz. christus_patiens. 1723> μένειν φονευτὰς ἐν τάφοις νεκρουμένων.
<gregory_of_naz. christus_patiens. 1724> Πόλεις δὲ πολλὰς εἰσαφίκωνται, ζυγὸν
<gregory_of_naz. christus_patiens. 1725> δούλειον ἀνέλκοντες οἱ δυσδαίμονες,
<gregory_of_naz. christus_patiens. 1726> αἰχμαῖς ἁλωτοί, χρησμὸς ὡς λέγει Θεοῦ,
<gregory_of_naz. christus_patiens. 1727> πάντη διασπαρέντες, οὐ νόστον δ’ ἔτι
<gregory_of_naz. christus_patiens. 1728> οἱ τάλανες σχήσουσιν οὐδ’ ἐπάνοδον,
<gregory_of_naz. christus_patiens. 1729> ἀφ᾿ οὑ τάδ’ ἐκπέρσει γ’ ἀνηρίθμῳ στρατῷ
<gregory_of_naz. christus_patiens. 1730> ἡγούμενος λόγχαισιν Αὐσόνων δράκων.
<gregory_of_naz. christus_patiens. 1731> Ταῦτ’ οὐχὶ θνητοῦ πατρὸς ἐκγεγὼς ἔφη
<gregory_of_naz. christus_patiens. 1732> εἰπών τις, ἐκ Θεοῦ δὲ, καθὼς ἄρ’ ὅδε
<gregory_of_naz. christus_patiens. 1733> ὁ νῦν νέκυς εἴρηκε πάντ᾿ δυνάμει,
<gregory_of_naz. christus_patiens. 1734> οὐδέν τι μαθὼν τῶν θεοπρόπων ἄπο,
<gregory_of_naz. christus_patiens. 1735> αὐτοὺς δὲ μᾶλλον πάντα διδάξας τάδε.
<gregory_of_naz. christus_patiens. 1736> Οὗτος δ’ ἃ μέλλει πήματ᾿ ἐκπλήσειν, φράσω,
<gregory_of_naz. christus_patiens. 1737> ἀπεμπολητὴς αἰσχρὸς ἐξ ὀπαόνων.
<gregory_of_naz. christus_patiens. 1738> Αὐτὸς μὲν εἶπας, ὡς μανεὶς ἄλγους ὕπο
<gregory_of_naz. christus_patiens. 1739> βρόχοις κρεμαστοῖς ὑπέβαλε τὴν δέρην·
<gregory_of_naz. christus_patiens. 1740> πεσὼν δ’ ἔπειτα δίχα λακίσει τάλας
<gregory_of_naz. christus_patiens. 1741> ἴδῃ τε δεινὸν ἦμαρ· οὐδὲ παύσεται
<gregory_of_naz. christus_patiens. 1742> κακῶν ὁ τλήμων οὐδὲ τὸν καταιβάτην
<gregory_of_naz. christus_patiens. 1743> ᾄδην διαβὰς ἥσυχος γενήσεται,
<gregory_of_naz. christus_patiens. 1744> στένων ἄληκτα καὶ βοῶν σφοδροῖς πόνοις,
<gregory_of_naz. christus_patiens. 1745> καὶ νᾶμα πυρὸς τόνδε δ’ ὑποδέξεται. 
<gregory_of_naz. christus_patiens. 1746> Ὦ φίλος, ὡς εἰς δεινὰ φὴς ἐλθεῖν κακὰ
<gregory_of_naz. christus_patiens. 1747> πάντας, κἄμ’ αὐτὸν συγγόνους τ᾿ ἄρδην ἐμούς·
<gregory_of_naz. christus_patiens. 1748> κἀγὼ δ’ ὁ τλήμων βαρβάρους ἀφίξομαι;
<gregory_of_naz. christus_patiens. 1749> ἢ ποῖ τράπωμαι πατρίδος πορθουμένης;
<gregory_of_naz. christus_patiens. 1750> Ὦ πάμμεγ’ ἐμπνέουσα βαρβάροις ποτὲ
<gregory_of_naz. christus_patiens. 1751> πόλις, τὸ κλεινὸν οὔνομ’ ἀφαιρῇ τάχα.
<gregory_of_naz. christus_patiens. 1752> Χαῖρ’, ὦ μέλαθρον, χαῖρε, πατρῴα πόλις·
<gregory_of_naz. christus_patiens. 1753> λίπω λίπω σε, δυστυχῶς δοῦλος γεγὼς,
<gregory_of_naz. christus_patiens. 1754> αἰχμαῖς ἁλωτός· βαρβάρων δ’ ἴδω πέδον,
<gregory_of_naz. christus_patiens. 1755> εἰ μὴ γέροντ᾿ ὄντα με προφθάσει πότμος,
<gregory_of_naz. christus_patiens. 1756> ὃν εἴθ᾿ ἴδοιμι πατρίδος μένων πέδω·
<gregory_of_naz. christus_patiens. 1757> συνῆκα γὰρ, θέσφατον ὡς οὕτως ἔχει. 
<gregory_of_naz. christus_patiens. 1758> Τὸ μὲν σὸν εὐδόκιμον, εὐσεβὲς γέρον·
<gregory_of_naz. christus_patiens. 1759> ὁ δ’ ἐγγενής σοι λαὸς ἐκτίσει δίκην,
<gregory_of_naz. christus_patiens. 1760> ὡς ἀξίαν μὲν λίαν, ἀλγεινὴν δ’ ὅμως·
<gregory_of_naz. christus_patiens. 1761> αὐτὸς δ’ ἑαυτὸν αἰτιάσθω τῆς δίκης.
<gregory_of_naz. christus_patiens. 1762> Οὐ γάρ τι λέξει πρὸς πρόφασιν, ὡς τάχα
<gregory_of_naz. christus_patiens. 1763> οὐκ ἦλθεν, οὐκ ἤμυνεν οὐδ’ ἐπεστράφη,
<gregory_of_naz. christus_patiens. 1764> εὐεργετῶν πάλαι τε καὶ νῦν εὐτρόπως.
<gregory_of_naz. christus_patiens. 1765> Τίνας γὰρ οὐκ ἔστειλε κήρυκας πάλαι;
<gregory_of_naz. christus_patiens. 1766> οἵων δὲ δώρων οὐκ ἔπλησε νιν ξένων,
<gregory_of_naz. christus_patiens. 1767> ὃν ἐξαγαγὼν καὶ πικρᾶς τυραννίδος
<gregory_of_naz. christus_patiens. 1768> ἐθνῶν ἄνακτ᾿ ἔθηκε πανσθένως μέγαν,
<gregory_of_naz. christus_patiens. 1769> ὅτ᾿ ἀμφὶ Βασὰν τήν τ᾿ Ἀμορραίων χθόνα
<gregory_of_naz. christus_patiens. 1770> ἐθνῶν ἀρίστοις ἐμπεσὼν κατὰ στόμα
<gregory_of_naz. christus_patiens. 1771> ἔρρηξε πέλτην, τῷ δὲ δουλώσας στρατὸν
<gregory_of_naz. christus_patiens. 1772> παρέσχεν· ὧνπερ λακτίσας πολλὴν χάριν
<gregory_of_naz. christus_patiens. 1773> προὔδωκεν αὐτὸν εἰς φόνον μιαιφόνοις·
<gregory_of_naz. christus_patiens. 1774> ὃς ὕστερον μὲν ἦλθεν, εἰς καιρὸν δ’ ὅμως·
<gregory_of_naz. christus_patiens. 1775> θεοπρόποι γὰρ καὶ νόμος πολλοῖς χρόνοις
<gregory_of_naz. christus_patiens. 1776> ἱδροῦντες, αἰχμάζοντες οὐχ εὗρον πέρας,
<gregory_of_naz. christus_patiens. 1777> Χριστῷ δὲ φῶς ἒν ἡλίου καταρκέσει
<gregory_of_naz. christus_patiens. 1778> ᾄδου δόμους πέρσαντι θἠτέρᾳ πάλιν
<gregory_of_naz. christus_patiens. 1779> πρὸς γαῖαν ἐλθεῖν, συντεμόντ᾿ ἄλγη βροτῶν·
<gregory_of_naz. christus_patiens. 1780> τῶν γὰρ ἕκητι πτωχικὴν λαβὼν στολὴν
<gregory_of_naz. christus_patiens. 1781> εἴσεισιν ᾅδην· πολλὰ δὴ κεῖθεν σκῦλα
<gregory_of_naz. christus_patiens. 1782> ἄρας φανεῖται νερτέρων ἐπίσκοπος
<gregory_of_naz. christus_patiens. 1783> κτανών τε φρουροὺς καὶ παραστάτας πυλῶν
<gregory_of_naz. christus_patiens. 1784> ἐκεῖθεν ἔλθῃ πᾶσί τε γνωσθήσεται
<gregory_of_naz. christus_patiens. 1785> ἀρωγὸς, αὐτόριζος ὢν εὐεργέτης,
<gregory_of_naz. christus_patiens. 1786> ὃν ἐγγενὴς ἔκτεινε λαὸς ἐν φθόνῳ.
<gregory_of_naz. christus_patiens. 1787> Οἱ δ’ οὐδὲν αὐτῷ συγγενεῖς πεφυκότες
<gregory_of_naz. christus_patiens. 1788> κτηθέντες αὐτῷ τοὶ μὲν ἐν χωστοῖς τάφοις,
<gregory_of_naz. christus_patiens. 1789> οἵδ’ ἔν τ᾿ ὄρει τε καὶ σπέει καὶ γῆς βάθει
<gregory_of_naz. christus_patiens. 1790> ψυχρὰν ἄησιν δίψιόν τε πῦρ Θεοῦ
<gregory_of_naz. christus_patiens. 1791> μενοῦσι καρτεροῦντες, οὐκ ἐν δεμνίοις
<gregory_of_naz. christus_patiens. 1792> οὐδ’ ἐν χιτῶσι τρυφεροῖς ἐγκείμενοι,
<gregory_of_naz. christus_patiens. 1793> οὐδ’ ἐν ζαχρύσοις δώμασιν κοιμώμενοι,
<gregory_of_naz. christus_patiens. 1794> τοὶ δ᾿ ἐν μαχαίραις καὶ σπάθῃ τε καὶ ξίφει
<gregory_of_naz. christus_patiens. 1795> πίπτοντες ἐμφανοῦσι πίστιν ἀσφαλῆ,
<gregory_of_naz. christus_patiens. 1796> οὐχ ἣν ὁ πράτης καὶ σφαγεῖς εὐεργέτου,
<gregory_of_naz. christus_patiens. 1797> οὓς ἐκτῖσαι δίκαιόν ἐστι τὴν δίκην.
<gregory_of_naz. christus_patiens. 1798> Σὲ δ’ ἐξαναστὰς εὐχερῶς ἐκρύσεται,
<gregory_of_naz. christus_patiens. 1799> ὃν εὐπρεπῶς τέθεικας ἐν καινῷ τάφῳ,
<gregory_of_naz. christus_patiens. 1800> καὶ μακάρων ἐς αἶαν ἐγκαθιδρύσει,
<gregory_of_naz. christus_patiens. 1801> σάλπιγγος ἠχῇ νεκρέγερτον δεικνύων.
<gregory_of_naz. christus_patiens. 1802> Δεῖ γάρ σε τὴν φονῶσαν ἐκλιπεῖν πόλιν
<gregory_of_naz. christus_patiens. 1803> καὶ πραέων οἰκεῖν σε δάπεδον, μάκαρ,
<gregory_of_naz. christus_patiens. 1804> θεὸν φανέντα, φθιτὸν ἀμείψαντα σε
<gregory_of_naz. christus_patiens. 1805> πάχος βρότειον τ᾿ ἀποβαλόντα φθορᾶς,
<gregory_of_naz. christus_patiens. 1806> ἣν ἐξ ἀπάτης ἔσχες, ὡς θνητὸς γεγώς.
<gregory_of_naz. christus_patiens. 1807> Τῶνδ’ οὐδὲν ᾔδειν ἐκ λόγων θεοπρόπων,
<gregory_of_naz. christus_patiens. 1808> Διδασκάλου δ’ ἔγνωκα τοῖς στέρνοις κλιθείς·
<gregory_of_naz. christus_patiens. 1809> οὕτως ἔσεσθαι τοὺς Θεῷ φιλουμένους
<gregory_of_naz. christus_patiens. 1810> ἐγὼ συνῆκα Δεσπότου στέρνοις πεσὼν,
<gregory_of_naz. christus_patiens. 1811> ὥστ᾿ ἐξ ἀβύσσου πόλλ’ ἀπαντλήσας σοφά. 
<gregory_of_naz. christus_patiens. 1812> Σοφοῦ παρ’ ἀνδρὸς χρὴ σοφόν τι μανθάνειν.
<gregory_of_naz. christus_patiens. 1813> Πέποιθας αὐτὸν δ’ αὖθις ἰδεῖν ἐν χθονί; 
<gregory_of_naz. christus_patiens. 1814> Πέποιθα· δείξει τοὐπιὸν σέλας Θεοῦ·
<gregory_of_naz. christus_patiens. 1815> μίαν μόνην μεῖναί με δεῖ τὴν αὔριον. 
<gregory_of_naz. christus_patiens. 1816> Ἡμῖν μὲν ὡς μέγας τις ἥκων ἐκ Θεοῦ,
<gregory_of_naz. christus_patiens. 1817> ἁπλῶς τε θανὼν, ὡς βροτὸς τυμβεύεται
<gregory_of_naz. christus_patiens. 1818> ἐν σινδόσιν μύροις τε, μητρὸς ἐκ θνατᾶς
<gregory_of_naz. christus_patiens. 1819> φανείς· τὸν ἐκ κείνης γὰρ ἦν θανεῖν χρεών.
<gregory_of_naz. christus_patiens. 1820> Εἰ δ’ ὡς Θεὸς νῦν κυριεύσει καὶ μόρου,
<gregory_of_naz. christus_patiens. 1821> ἔσται τολοιπὸν, ὡς Θεοῦ Παῖς καὶ μόνος,
<gregory_of_naz. christus_patiens. 1822> ἅπασι σεπτὸς τοῖσιν εἰδόσιν Θεὸς·
<gregory_of_naz. christus_patiens. 1823> πένθος δὲ βαιὸν ὄντι μητρὸς ἐκ θνατᾶς
<gregory_of_naz. christus_patiens. 1824> κείσθω· τὸν ἐκ κείνης γὰρ ἦν θανεῖν χρέος.
<gregory_of_naz. christus_patiens. 1825> Ἡμῖν μὲν οὕτως νῦν τετίμηται φίλος·
<gregory_of_naz. christus_patiens. 1826> ὃς δ’ εἴ τι πράσσειν ὡς Θεὸς θέλων σθένει,
<gregory_of_naz. christus_patiens. 1827> καιρὸς πάρεστι· φῶς γὰρ ἡμέρας τρίτης
<gregory_of_naz. christus_patiens. 1828> οὐ μακράν ἐστι, καὶ τὸ πᾶν φανήσεται. 
<gregory_of_naz. christus_patiens. 1829> Πέποιθα πάβιν ημέραν έλευθέραν
<gregory_of_naz. christus_patiens. 1830> ακτίνα την τρυταίαν ηλίου φέρειν. 
<gregory_of_naz. christus_patiens. 1831> Ἴδοιμ ἴδοιμι γλυκερόν τ' ἦμαρ τόδε·
<gregory_of_naz. christus_patiens. 1832> εἴθ' εἴθε, φίλος, θαῦμα τοῦτ ίδοιμ' ἐγώ.
<gregory_of_naz. christus_patiens. 1833> Νῦν δ' ἀπίωμεν, Νικόδημ' εὐεργάτα·
<gregory_of_naz. christus_patiens. 1834> στείχωμεν ἡμεῖς, φίλε, κἀξαιτ;μεθα
<gregory_of_naz. christus_patiens. 1835> ὑπέρ τε λαοῦ, καίπερ ὄντος ἀγρίου,
<gregory_of_naz. christus_patiens. 1836> ὑπέρ τε πάτρης τὸν Θεὸν μηδὲν νέον
<gregory_of_naz. christus_patiens. 1837> δρᾶν, κἄν ἕως πάρεσμεν ἄμφω τῷ βίῳ.
<gregory_of_naz. christus_patiens. 1838> Καὶ σὺ δὲ, φίλε παρθένε, ξὺν παρθένῳ
<gregory_of_naz. christus_patiens. 1839> ναὶ καὶ σὺ συνάρηγε καὶ θρηνοῦσά περ,
<gregory_of_naz. christus_patiens. 1840> δέσποινα, μῆτερ τοῦ διφυοῦς, ὡς λόγος 
<gregory_of_naz. christus_patiens. 1841> Ἄπιθι καὶ δύναμιν ἄγγελε βροτοῖς
<gregory_of_naz. christus_patiens. 1842> σὺν Νικοδήμῳ νυκτέρῳ μύστῃ πάρος,
<gregory_of_naz. christus_patiens. 1843> τανῦν δὲ σὺν σοὶ παμφανεστάτῳ φίλῳ. 
<gregory_of_naz. christus_patiens. 1844> χαίροντες ἴτε μήτι που πτοούμενοι.
<gregory_of_naz. christus_patiens. 1845> Ὁ βίοτος γὰρ τῆς καλῆς ἡσυχίας
<gregory_of_naz. christus_patiens. 1846> καὶ τῆς ἀκραιφνοῦς ἀγάπης καὶ φιλίας
<gregory_of_naz. christus_patiens. 1847> τό τε φρονεῖν εὐ σωφρονεῖν τ’ ἐν τῷ βίῳ
<gregory_of_naz. christus_patiens. 1848> τηρεῖ τὰ πάνθ’, ὡς ἀσάλευτα προσμένειν·
<gregory_of_naz. christus_patiens. 1849> Θεὸς γὰρ οἶδε πάντα καὶ σοφῶς κρίνει. 
<gregory_of_naz. christus_patiens. 1850> Σύ τοί με πείθεις, σοῖς τε πιστεύω λόγοις
<gregory_of_naz. christus_patiens. 1851> τάξιν τε τηρῶν εἶμ’ ἐλεύθερος φόβου. 
<gregory_of_naz. christus_patiens. 1852> Χώρει· μέλειν γὰρ πάντα οἱ δοκεῖ φίλων,
<gregory_of_naz. christus_patiens. 1853> αὐτοί τ’ ἐπιγνώσεσθε τοὺς ἐμοὺς λόγους.
<gregory_of_naz. christus_patiens. 1854> Ὑμεῖς δ’ ἕπεσθε νῦν, κόραι, σὺν μητρί μου,
<gregory_of_naz. christus_patiens. 1855> ἕπεσθε, Χριστὸν καρδίαις ὡπλισμέναι
<gregory_of_naz. christus_patiens. 1856> πτοούμεναί τε μηδὲν, ἀλλ’ ἕπεσθέ μοι ·
<gregory_of_naz. christus_patiens. 1857> δείξω γὰρ οἶκον, ἔνθα νυχεῦσαι δέον.
<gregory_of_naz. christus_patiens. 1858> Οὐκοῦν ὅδ’ ἐνδέξιος οἶκος· ἐνθάδε
<gregory_of_naz. christus_patiens. 1859> τανῦν καταυλίσθητε· καὶ γὰρ εὐφρόνης
<gregory_of_naz. christus_patiens. 1860> οὐ βραχὺ ταρῴχηκεν, ὡς ὁρῶ,
<gregory_of_naz. christus_patiens. 1861> ἐγγὺς δ’ ἕως πάρεστιν, ἐκρέει κνέφας. 
<gregory_of_naz. christus_patiens. 1862> Ἰώ μοι· ἰώ·
<gregory_of_naz. christus_patiens. 1863> ψυχῆς μελούσης, καρδίας παχνουμένης.
<gregory_of_naz. christus_patiens. 1864> ὕπνος βλεφάροις τοῖς ἐμοῖς πῶς ἐμπέσῃ;
<gregory_of_naz. christus_patiens. 1865> οἴμοι, Τέκνον μου, σῆς σφαγῆς πανταδίκου·
<gregory_of_naz. christus_patiens. 1866> ὤμοι ταλαίνῃ δραμάτων ἀντιστρόφων·
<gregory_of_naz. christus_patiens. 1867> οὐ γὰρ συνῳδὰ ταῦτα τοῖς ἠλπισμένοις,
<gregory_of_naz. christus_patiens. 1868> κἂν συνᾴδωσι τοῖς προηγορευμένοις.
<gregory_of_naz. christus_patiens. 1869> Ἔτλην μεγίστας συμφορὰς καὶ πρὶν, Τέκνον,
<gregory_of_naz. christus_patiens. 1870> ἀρχῆς ἀπ’ ἄκρης σῶν ξένων γενεθλίων·
<gregory_of_naz. christus_patiens. 1871> ἀλλ’ εἵπετ᾿ εὐθὺς συμφοραῖς θυμηδία,
<gregory_of_naz. christus_patiens. 1872> σοῦ συμπαρόντος καὶ λύοντος ἀνίας·
<gregory_of_naz. christus_patiens. 1873> νῦν δ’ ἄλγος ἀφέρτατον, οἴμοι, πῶς φέρω;
<gregory_of_naz. christus_patiens. 1874> Τί γοῦν, τί δράσω νῦν παθοῦσ’ ἀμήχανα;
<gregory_of_naz. christus_patiens. 1875> θέλξει δ’ ἕδραν ὄμματος ὕπνος πῶς ἄρα; 
<gregory_of_naz. christus_patiens. 1876> Ἄμμες μὲν, ὦ δέσποινα, χαμαιστρωτίᾳ
<gregory_of_naz. christus_patiens. 1877> ἀνεκλίθημεν, σώμασιν παρειμέναι,
<gregory_of_naz. christus_patiens. 1878> νέαι, παλαιαὶ, παρθένοι τ᾿ ἔτ᾿ ἄζυγες,
<gregory_of_naz. christus_patiens. 1879> ἄλλαι πρὸς ἄλλων ἐρείσασαι Κᾶρας.
<gregory_of_naz. christus_patiens. 1880> αἵδ’ ἐν παρειαῖς ὑποβαλοῦσαι χέρας,
<gregory_of_naz. christus_patiens. 1881> καὶ βαιὸν ἡρπάσαμεν ὕπνου βραχύ τι·
<gregory_of_naz. christus_patiens. 1882> σὺ δ’ οὐχ ὑπνώσας οὐδ’ ἀνέκλινας δέμας,
<gregory_of_naz. christus_patiens. 1883> παννύχιον στένουσα κὠδυνημένη·
<gregory_of_naz. christus_patiens. 1884> πάσῃ γὰρ ἄγρυπνον εὐφρόνῃ στρέφεις.
<gregory_of_naz. christus_patiens. 1885> Ἕως τίνος μείνῃς δὲ προσκαθημένη
<gregory_of_naz. christus_patiens. 1886> ἄυπνος, ὄμμα μηδόλως μύουσα σόν;
<gregory_of_naz. christus_patiens. 1887> Ἠὼς, ἰδοὺ, πέφηνε, καὶ λεωφόρον
<gregory_of_naz. christus_patiens. 1888> περιτρέχουσι δῆμος ἄνω καὶ κάτω·
<gregory_of_naz. christus_patiens. 1889> γῆς τ’ ἀναδραμὼν ἥλιος φαεσφόρος
<gregory_of_naz. christus_patiens. 1890> ἀκτῖνας ἐξίησι θερμαίνων χθόνα. 
<gregory_of_naz. christus_patiens. 1891> Υἱὸν τεθέντα νεκρὸν ἰδοῦσαν τάφῳ
<gregory_of_naz. christus_patiens. 1892> οὐ δεῖ με θρηνεῖν καὶ στένειν καὶ δακρύειν,
<gregory_of_naz. christus_patiens. 1893> ἕως ἴδοιμι ζῶντα πάλιν ἐκ τάφου;
<gregory_of_naz. christus_patiens. 1894> ὕπνος δ’ ἄρα μου πῶς βλεφάροις ἐμπέσῃ;  
<gregory_of_naz. christus_patiens. 1895> Κἀγὼ μελούσῃ καρδίᾳ λήγουσ’ ὕπνου
<gregory_of_naz. christus_patiens. 1896> κεῖμαι, πεδοστιβὴς γε χαμαιστρωτίᾳ
<gregory_of_naz. christus_patiens. 1897> κοὔτ᾿ ἔβρισ᾿ οὔτ᾿ ἐκοίμισα, σφοδρῶν γόων
<gregory_of_naz. christus_patiens. 1898> σῶν, παρθένε, κλύουσα καὶ στεναγμάτων. 
<gregory_of_naz. christus_patiens. 1899> Ἔγρεσθ᾿ ἔγρεσθε· τί, γυναῖκες, μέλλετε.,
<gregory_of_naz. christus_patiens. 1900> ἔξιτ᾿ , ἄπιτε βαιὸν ὡς πρὸς τὴν πόλιν,
<gregory_of_naz. christus_patiens. 1901> ὅσον προβαίνειν ἐντολὴ δίδωσί πως·
<gregory_of_naz. christus_patiens. 1902> ἴσως τι μαθήσεσθε καὶ νεώτερον.
<gregory_of_naz. christus_patiens. 1903> Πολλοὶ γὰρ ὑμᾶς ἀγνοοῦσι, κοὐ δέος 
<gregory_of_naz. christus_patiens. 1904> Καὶ μὴν ὀπαδῶν νῦν τιν’ εἰσορᾶν δοκῶ
<gregory_of_naz. christus_patiens. 1905> σπουδῇ σκυθρωπὸν ἐνθάδ᾿ ἐφωρμημένον·
<gregory_of_naz. christus_patiens. 1906> δοκεῖ δὲ καινῶν ἄγγελος μηνυμάτων. 
<gregory_of_naz. christus_patiens. 1907> Πη πη μολὼν εὕροιμ’ Ἰησοῦ μητέρα;
<gregory_of_naz. christus_patiens. 1908> εἴπατέ μοι, γυναῖκες, εἴπερ ἴστε, μοι
<gregory_of_naz. christus_patiens. 1909> σημήνατ᾿ · ἆρα τῶνδε δωμάτων ἔσω; 
<gregory_of_naz. christus_patiens. 1910> Ἥδ᾿ ἐντὸς, ἀθρεῖς, τῶνδε δωμάτων μένει. 
<gregory_of_naz. christus_patiens. 1911> Δέσποινα μῆτερ Μυσταγωγοῦ μοι φίλου,
<gregory_of_naz. christus_patiens. 1912> καὶ νῦν μερίμνης ἄξιον φέρω λόγον
<gregory_of_naz. christus_patiens. 1913> σοὶ καὶ μαθηταῖς καὶ γυναιξὶ σοὶ φίλαις. 
<gregory_of_naz. christus_patiens. 1914> Εἰς καιρὸν ἥκεις, καίπερ ἀγγέλων φόβον.
<gregory_of_naz. christus_patiens. 1915> Τί δ’ ἐστί; μῶν τις συμφορὰ νεωτέρα; 
<gregory_of_naz. christus_patiens. 1916> Πολλὴ φάλαγξ ἔνοπλος εἰς τάφον μολεῖ,
<gregory_of_naz. christus_patiens. 1917> τίνος δ’ ἕκητι, συμβαλεῖν σάφ’ οὐκ ἔχω,
<gregory_of_naz. christus_patiens. 1918> ἥκω δ’ ἀκούσας οὐ τορῶς, φήμη δέ τις
<gregory_of_naz. christus_patiens. 1919> λαοῖσιν ἐμπέπτωκεν, ὡς κατάσκοποι
<gregory_of_naz. christus_patiens. 1920> ἥκουσι τάφου· χὠ μὲν οὐκ ἰδὼν λέγει,
<gregory_of_naz. christus_patiens. 1921> ὅδ’ εἰσιδὼν μολοῦντας οὐκ ἔχει λέγειν,
<gregory_of_naz. christus_patiens. 1922> ὃς δ’ εἰδέναι λέγων τι φράζειν οὐ θέλει.
<gregory_of_naz. christus_patiens. 1923> Πλὴν εἱς τις εἰπε γραμματεῖς προσιέναι
<gregory_of_naz. christus_patiens. 1924> καὶ ταῦτα πεῖσαι κοίρανον τῆσδε χθονὸς
<gregory_of_naz. christus_patiens. 1925> πέμψαι φύλακας καὶ σφραγίσαι τὸν λίθον,
<gregory_of_naz. christus_patiens. 1926> ὡς μὴ τάχα κλέψωσι μύσται τὸν νέκυν·
<gregory_of_naz. christus_patiens. 1927> ὧν οὕνεκ᾿ ἦλθον πρὸς σὲ ταῦτ᾿ ἀπαγγέλων. 
<gregory_of_naz. christus_patiens. 1928> Ὠ ῥάπτα κακῶν τῶν ἀφερτάτων ἐμοὶ,
<gregory_of_naz. christus_patiens. 1929> γραμματέων ὅμιλε καὶ πρεσβυτέρων·
<gregory_of_naz. christus_patiens. 1930> ὠ τῆς φονώσης ἐργάτα τολμηρίας,
<gregory_of_naz. christus_patiens. 1931> ὠ δραματουργὲ τοῦ φόνου τοῦ Δεσπότου,
<gregory_of_naz. christus_patiens. 1932> ὡς συνιεὶς μὲν, οἶα τολμᾷς ἀφρόνως,
<gregory_of_naz. christus_patiens. 1933> δέξῃ βέλος δριμύ τι κατὰ καρδίας,
<gregory_of_naz. christus_patiens. 1934> πάνδεινον ἀλγῶν ἄλγος· ἢν δ’ ἄρ᾿ ἐς τέλος
<gregory_of_naz. christus_patiens. 1935> ἐν τοῖσδε μείνῃς, οἷς τανῦν κακῶς μένεις,
<gregory_of_naz. christus_patiens. 1936> οὐκ εὐπραγῶν δόξεις γε μὴ κακῶς ἔχειν
<gregory_of_naz. christus_patiens. 1937> ἐξ ἀφροσύνης καὶ κακῆς ἀβουλίας·
<gregory_of_naz. christus_patiens. 1938> γνοίης δ’ ὅμως ἔπειθ’, ὅτ’ οὐ κέρδος τί σοι.
<gregory_of_naz. christus_patiens. 1939> !Πῶς γὰρ ἔσονται νεχροφῶρες οἱ μόγις
<gregory_of_naz. christus_patiens. 1940> μιαιφόνους σφῶν χεῖρας ἐκπεφευγότες;
<gregory_of_naz. christus_patiens. 1941> προσεγγίσαι πείσει δὲ τὶς σφᾶς τῷ τάφῳ,
<gregory_of_naz. christus_patiens. 1942> οὕτω τρέσαντας καὶ λίαν πεφρικότας;
<gregory_of_naz. christus_patiens. 1943> Ἄπιθ᾿ ἄπιθι καὶ φύλασσε τὸν τάφον,
<gregory_of_naz. christus_patiens. 1944> ναὶ ναὶ, φάλαγξ, ἄπιθι κἀσφαλῶς βλέπε·
<gregory_of_naz. christus_patiens. 1945> μάρτυς γὰρ ἴσως τῆς ἐγέρσεως ἔσῃ.
<gregory_of_naz. christus_patiens. 1946> Ἄμμες δὲ, φίλαι, τῇδε μίμνωμεν πέλιν. 
<gregory_of_naz. christus_patiens. 1947> Ναὶ ναὶ μένωμεν ἡσύχως ἐν οἰκίᾳ
<gregory_of_naz. christus_patiens. 1948> μηδ’ ἀπίωμεν ἐς τάφον νῦν Δεσπότου,
<gregory_of_naz. christus_patiens. 1949> ἀλλ’ ἰέναι μείνωμεν εὐφρόνης κνέφας. 
<gregory_of_naz. christus_patiens. 1950> Καὶ μὴν ἰδοὺ, πρόεισιν ὄρφνης τὸ κνέφας.
<gregory_of_naz. christus_patiens. 1951> Λοιπὸν μένωμεν ἡσύχως ἐκ φυλάκων.
<gregory_of_naz. christus_patiens. 1952> Πῶς γάρ τις ὄρφνῃ δυσμενῶν ἀνὰ στρατὸν
<gregory_of_naz. christus_patiens. 1953> ἐλθὼν μυρίσει τόνδ’ ἀκινδύνως μολών;
<gregory_of_naz. christus_patiens. 1954> κατάσκοπον δὲ πρὸς τάφον μολεῖν ἔδει
<gregory_of_naz. christus_patiens. 1955> τίν’ ἐξ ὀπαδῶν ἄγρυπνον Διδασκάλου·
<gregory_of_naz. christus_patiens. 1956> ναὶ ναὶ προσήκει τίν᾿ ἀπιέναι τάχει·
<gregory_of_naz. christus_patiens. 1957> κἂν μέν τινα κρυφαῖον οὐ γνοίη δόλον,
<gregory_of_naz. christus_patiens. 1958> βῶμεν πρὸς ὄρθρον τύμβον ἐς ζωηφόρον·
<gregory_of_naz. christus_patiens. 1959> δέμας νέκυος τοῦ μυρίσαι κατ᾿ ἔθος
<gregory_of_naz. christus_patiens. 1960> ἐλευσόμεσθα· τήνδ’ ἔχω γνώμην ἐγώ.
<gregory_of_naz. christus_patiens. 1961> Ἢν δ’ αὖ τιν’ ἐχθρῶν μηχανὴν
<gregory_of_naz. christus_patiens. 1962> τῆς καλλιφεγγοῦς ἡμέρας τὴν ἀκτῖνα
<gregory_of_naz. christus_patiens. 1963> σιγῇ μενοῦμεν, οὐδὲ χρεία μυρίσαι
<gregory_of_naz. christus_patiens. 1964> τὸν κείμενον νῦν· οὐ γὰρ ὑπὸ γῆς ζόφον
<gregory_of_naz. christus_patiens. 1965> φθορὰ κατασκήψει τις εἰς δέμας Λόγου,
<gregory_of_naz. christus_patiens. 1966> οὔτ᾿ οὖν καθέξει ψυχὰν ᾅδης παμφάγος·
<gregory_of_naz. christus_patiens. 1967> ἑκὼν γὰρ ἔτλη πότμον, οὐκ ὄφλημ’ ἔχων,
<gregory_of_naz. christus_patiens. 1968> ἵνα κατειρχθῇ κατ’ ὀφειλὴν εἰς ζόφον.
<gregory_of_naz. christus_patiens. 1969> Ἐξ ἀφθίτου γὰρ ἄφθιτον πεφυκότα
<gregory_of_naz. christus_patiens. 1970> πῶς νιν φθερεῖ ταμίας ᾅδης νερτέρων;
<gregory_of_naz. christus_patiens. 1971> ὃν καὶ λάφυρ’ ἐκεῖθεν ἑλκύσαι δοκῶ,
<gregory_of_naz. christus_patiens. 1972> ὅσους βροτῶν καθεῖρξεν, οὓς ξυνήρπασε
<gregory_of_naz. christus_patiens. 1973> κἄδδησεν ἐν δεσμοῖσι πανζόφου στέγης. 
<gregory_of_naz. christus_patiens. 1974> Ορθῶς· μολεῖν χρὴ πρῶτον εἰς κατασκοπήν·
<gregory_of_naz. christus_patiens. 1975> πέμφ’ ὡς τάχιστα· νῦν γὰρ ἀσφαλῶς λέγεις·
<gregory_of_naz. christus_patiens. 1976> σὺν σοὶ δέ μ’ ὄψει καρτεροῦσαν ἐς τέλος. 
<gregory_of_naz. christus_patiens. 1977> Τίς δῆτα φίλων, αἱ πάρεισιν ἐνθάδε,
<gregory_of_naz. christus_patiens. 1978> τολμᾷ κατόπτις ἔννυχος τύμβῳ μολεῖν;
<gregory_of_naz. christus_patiens. 1979> τίς ἂν γένοιτο νῦν ἐμὴ δ’ εὐεργέτις;
<gregory_of_naz. christus_patiens. 1980> μύσται γὰρ οὐ πάρεισι τοῦ Διδασκάλου,
<gregory_of_naz. christus_patiens. 1981> φεύγοντες ὁρμὴν ἄλογον μιαιφόνων.
<gregory_of_naz. christus_patiens. 1982> Οὐ γὰρ ἴσως πνέουσι θυμοῦ καθ’ ὅλων·
<gregory_of_naz. christus_patiens. 1983> περιφρονοῦσι καὶ γὰρ ἡμῶν τοῦ γένους,
<gregory_of_naz. christus_patiens. 1984> μύστας δὲ διώκουσιν ἀλόγῳ θράσει. 
<gregory_of_naz. christus_patiens. 1985> Ἐγὼ πρὸς ὑμῶν τόνδε κίνδυνον θέλω
<gregory_of_naz. christus_patiens. 1986> ῥίψασα κατόπτις σοροῦ θείου μολεῖν·
<gregory_of_naz. christus_patiens. 1987> ἅπαντ’ ἐκεῖθεν ἐκμαθοῦσα δ’, ὡς ἔχει,
<gregory_of_naz. christus_patiens. 1988> ἥξω πρὸς ὑμᾶς, πρὶν φάος μολεῖν χθόνα·
<gregory_of_naz. christus_patiens. 1989> ἥξω δὲ θᾶττον. Τόνδ’ ὑφίσταμαι πόνον
<gregory_of_naz. christus_patiens. 1990> ἕκητι πολλῶν, ὧν ἀπηλλάγην, κακῶν·
<gregory_of_naz. christus_patiens. 1991> κἀντεῦθεν ἴσως εὐκλεέστερον δόμα
<gregory_of_naz. christus_patiens. 1992> αὐτὸς παράσχῃ νεκρὸς, οὐ νεκρὸς δ’ ἐμοὶ.
<gregory_of_naz. christus_patiens. 1993> Εὕδειν δοκεῖ δὲ καὶ μένειν μ’ ἔτι κνέφας.
<gregory_of_naz. christus_patiens. 1994> Εὕδωμεν οὖν, εὕδωμεν· οὐ μακρὰν ἔως,
<gregory_of_naz. christus_patiens. 1995> ἣν εἴθ᾿ ἴδοιμι τάχιον γε, Παντάναξ·
<gregory_of_naz. christus_patiens. 1996> ἀτὰρ πρὸς ὄρθρον ἀπίω ταχυδρόμος·
<gregory_of_naz. christus_patiens. 1997> ἴσως κἀδελφαῖς συντρεχούσαις ἐντύχω,
<gregory_of_naz. christus_patiens. 1998> αἳ προσμένειν εἵλοντο καὶ βλέπειν τάφον·
<gregory_of_naz. christus_patiens. 1999> πᾶσαι γὰρ ἠπείγοντο συμφώνως ἐμοὶ
<gregory_of_naz. christus_patiens. 2000> ἐννυχίσαι νῦν πρὸς τὸ μυρίσαι νέκυν. 
<gregory_of_naz. christus_patiens. 2001> Ἄπιθ᾿ ἄπιθι· προδραμοῦσα τί μάθοις,
<gregory_of_naz. christus_patiens. 2002> ἀνδρώαν εἰσφέρουσα τὴν τολμηρίαν;
<gregory_of_naz. christus_patiens. 2003> Ἄμμες δ’ ἐφεψόμεσθα σὺν αὐτῇ Κόρῃ
<gregory_of_naz. christus_patiens. 2004> ἄλλαι τε πολλαὶ Γαλιλαίας θρεμμάτων·
<gregory_of_naz. christus_patiens. 2005> πάσας γὰρ οἶμαι συνδραμεῖν σοι πρὸς τάφον,
<gregory_of_naz. christus_patiens. 2006> ἰδεῖν ποθούσας τέρμα τῶν ἠλπισμένων.
<gregory_of_naz. christus_patiens. 2007> Μικρὸν δ’ ἐφυπνώσωμεν, ἠὼς οὐκ ἄπο. 
<gregory_of_naz. christus_patiens. 2008> Σφοδρῶς πονεῖν με χρὴ, πονοῦσαν δ’ ἄξιον
<gregory_of_naz. christus_patiens. 2009> μισθὸν προαθρεῖν· παντὶ γὰρ προκείμενον
<gregory_of_naz. christus_patiens. 2010> ἆθλον πρὸς ἔργῳ τὴν χάριν τίκτει διπλῆν,
<gregory_of_naz. christus_patiens. 2011> ἣν πολλαπλῆν εἴληφα καὶ πάλιν λάβω. 
<gregory_of_naz. christus_patiens. 2012> Ναὶ καὶ δίκαιον τοῦτο, κοὐκ ἄλλως σκοπεῖς,
<gregory_of_naz. christus_patiens. 2013> σύ τ᾿ εὖ παραινεῖς καὶ σὺ καιρίῳ,. λέγεις,
<gregory_of_naz. christus_patiens. 2014> λέγεις δὲ μισθὸν καὶ χάριν, ὅσην ἔχεις,
<gregory_of_naz. christus_patiens. 2015> προ τῶν λαβοῦσα, καὶ πάλιν λάβοις·
<gregory_of_naz. christus_patiens. 2016> πλὴν οὐν τί μεῖζον τῶνδ’ ἀπαιτήσεις γέρας;
<gregory_of_naz. christus_patiens. 2017> δώσει δ’ ὅμως σοὶ δῶρ’, ἃ καλλιστεύεται
<gregory_of_naz. christus_patiens. 2018> τῶν νῦν ἐν ἀνθρώποισιν, οἶδ’ ἐγὼ, πολὺ,
<gregory_of_naz. christus_patiens. 2019> μακαρία δ’ ἔπειτα κυρήσασ’ ἔσῃ. 
<gregory_of_naz. christus_patiens. 2020> Ἰδοὺ, τὸ σόν γε προσκοπουμένη δράμω·
<gregory_of_naz. christus_patiens. 2021> πρώτη δ’ ἴδοιμι τὴν ἀνάστασιν, κόρη·
<gregory_of_naz. christus_patiens. 2022> μισθὸν γὰρ αἰτῶ τῶν πόνων λαβεῖν τόδε·
<gregory_of_naz. christus_patiens. 2023> ἀθρεῖς γὰρ, ἀθρεῖς τὴν ἐμὴν προθυμίαν. 
<gregory_of_naz. christus_patiens. 2024> Ὅρα, κατ᾿ ὄρφναν μὴ φύλαξιν ἐντύχῃς. 
<gregory_of_naz. christus_patiens. 2025> Φυλάξομαί τοι καὶ πόδ’ ἡσύχως βαλῶ.
<gregory_of_naz. christus_patiens. 2026> Ἀλλ’ εὐτυχοίην καὶ τύχοιμι δ’, ὧν ἐρᾷς·
<gregory_of_naz. christus_patiens. 2027> ἐρᾷς δὲ πάντως Υἱὸν ἰδέσθαι τάχει,
<gregory_of_naz. christus_patiens. 2028> ὅπερ ποθοῦσα ῥιψοκινδύνως τρέχω. 
<gregory_of_naz. christus_patiens. 2029> Βάθ’ ὡς τάχιστ’, ἐμοὶ δὲ θᾶττον, ὧν ἐρῶ,
<gregory_of_naz. christus_patiens. 2030> εὐάγγελος γένοιο, τυχεῖν ὡς ἔχω. 
<gregory_of_naz. christus_patiens. 2031> Εἴκω κελευσθεῖσ᾿ οὖσα γάρ μοι δεσπότις
<gregory_of_naz. christus_patiens. 2032> οὐκ ἂν ἁμάρτοις τοῦδέ γ’, ἀλλὰ πείθομαι. 
<gregory_of_naz. christus_patiens. 2033> Ἐφέψομαι κἀγὼ δὲ σὺν σοὶ, Μαρία·
<gregory_of_naz. christus_patiens. 2034> ἀλγῶ γὰρ, ἀλγῶ καὶ μένειν σοῦ κατόπιν.
<gregory_of_naz. christus_patiens. 2035> Οὕτω μέλουσα πῶς ποτ’ οἴσω νῦν τλάμων; 
<gregory_of_naz. christus_patiens. 2036> Καὶ λοιπὸν ἀπίωμεν, ὦ φίλα κόρα·
<gregory_of_naz. christus_patiens. 2037> σὲ γὰρ ἔχουσα σύνοδον χαίρω μέγα.
<gregory_of_naz. christus_patiens. 2038> Αἵδ᾿ ὕπνον οὐ βάλωσιν ὀμμάτων ἄπο.
<gregory_of_naz. christus_patiens. 2039> Ἔγρεσθ᾿ ἔγρεσθε· τί, γυναῖκες, μέλλετε;
<gregory_of_naz. christus_patiens. 2040> γοργωπὸν ἕδραν τῶν βλεφάρων λύσατε.
<gregory_of_naz. christus_patiens. 2041> Οὐ λεύσετ᾿ μηνάδος αἴγλην παμφαῆ;
<gregory_of_naz. christus_patiens. 2042> ἀὼς πέλας, ἀὼς· ὅδ’ ἀστὴρ ἔγγιος,
<gregory_of_naz. christus_patiens. 2043> θέλγει δ’ ἕδραν ὄμματος ἅδιστος γ’ ὕπνος·
<gregory_of_naz. christus_patiens. 2044> ἅδιστος ἅδιστος γὰρ ἐν τοῖς βλεφάροις
<gregory_of_naz. christus_patiens. 2045> ἐνδὺς ἔβα παχνουμέναις ταῖς καρδίαις. 
<gregory_of_naz. christus_patiens. 2046> Ἐγὼ μέλουσα καρδίᾳ παχνουμένη
<gregory_of_naz. christus_patiens. 2047> ἄγρυπνον ὄμμα πᾶσαν ἀν’ ὄρφνην στρέφω. 
<gregory_of_naz. christus_patiens. 2048> Ἄμμες τάχει στείχωμεν, ὦ φίλα κόρα,
<gregory_of_naz. christus_patiens. 2049> σφοδρᾷ μελήσει καρδίας δεδηγμένη.
<gregory_of_naz. christus_patiens. 2050> Στείχωμεν οὐν τάχιστα τοῦ τύμβου πέλας·
<gregory_of_naz. christus_patiens. 2051> αἵδ’ ἀποβαλοῦσαι τὸν ὕπνον ὀμμάτων
<gregory_of_naz. christus_patiens. 2052> ἥξουσιν ὡς τάχιον ἡσύχῳ βάσει. 
<gregory_of_naz. christus_patiens. 2053> Ναὶ ναὶ τάχει στείχωμεν· εὖ δ’ εἴη τυχεῖν.
<gregory_of_naz. christus_patiens. 2054> Πέποιθα πᾶσι δ’ ἡμέραν ἐλευθέραν
<gregory_of_naz. christus_patiens. 2055> ἀκτῖνα τὴν στείχουσαν ἡλίου φέρειν.
<gregory_of_naz. christus_patiens. 2056> Ἄπιμεν οὖν, ἄπιμεν· αἱ δὲ κατόπιν
<gregory_of_naz. christus_patiens. 2057> νῦν ὠσὶν ἠχὴν ἠρέμα δεδεγμέναι,
<gregory_of_naz. christus_patiens. 2058> οἶμαι, πελείας ὠκύτητ’ οὐχ ἥσσονες
<gregory_of_naz. christus_patiens. 2059> ποδῶν δράμωσι συντόνοις ὁρμήμασιν·
<gregory_of_naz. christus_patiens. 2060> αὖθις γὰρ ἀφίημι ῥαδινὴν ὄπα,
<gregory_of_naz. christus_patiens. 2061> σαφῆ κελευσμὸν συντρέχειν πρὸς τὸν τάφον.
<gregory_of_naz. christus_patiens. 2062> ὀρθαὶ δ’ ἰδού γε· θαῦμ’ ἰδεῖν εὐκοσμίας.
<gregory_of_naz. christus_patiens. 2063> Αἲ αἴ·
<gregory_of_naz. christus_patiens. 2064> Τέκνον, ποθεινὸν ἦμαρ ἰδοὺ τὸ τρίτον,
<gregory_of_naz. christus_patiens. 2065> τριταῖον ἤδη φέγγος, ἐλπὶς σοῖς φίλοις.
<gregory_of_naz. christus_patiens. 2066> Μὴ δὴ παρέλθοι, καὶ θανεῖν με ξυμφέρει.
<gregory_of_naz. christus_patiens. 2067> Ὠ Τέκνον, ὡ φίλτατον, ω’
<gregory_of_naz. christus_patiens. 2068> πότ’ ἄρ’ ἐγώ σ’ ἢ ποῦ σ’ ἡ παντλήμων ἴδω;
<gregory_of_naz. christus_patiens. 2069> Ὠ Τέκνον, εἴθε τάχος ἔλθοις μοι φάους·
<gregory_of_naz. christus_patiens. 2070> ἔλθοις νεκρῶν κευθμῶνα καὶ σκότου πύλας
<gregory_of_naz. christus_patiens. 2071> λιπὼν, ἵν’ ᾄδης χωρὶς ᾤκισται φάους,
<gregory_of_naz. christus_patiens. 2072> νῦν δ’ εἶδε φῶς μέγιστον ἐν σῇ καθόδῳ.
<gregory_of_naz. christus_patiens. 2073> Ἔλθ’ ἐλθὲ, φάνηθι, προλαβὼν ἠοῦς σέλας.
<gregory_of_naz. christus_patiens. 2074> Θεὸν Θεὸν σ’ ὀλύμπιον τὰ πάντ’ ἔχει. 
<gregory_of_naz. christus_patiens. 2075> Α ἄ
<gregory_of_naz. christus_patiens. 2076> Εὐνὰς ἐρήμους τάσδε φυλάκων ὁρῶ.
<gregory_of_naz. christus_patiens. 2077> Τί δῆτ’ ἂν εἴη; μῶν λόχος βέβηκέ πη; 
<gregory_of_naz. christus_patiens. 2078> Ἴσως ἐφ’ ἡμῖν μηχανὴν στήσων τινά ·
<gregory_of_naz. christus_patiens. 2079> θρασὺς γὰρ ὄχλος, νῦν δ’, ἐπεὶ κρατεῖ. θρασύς. 
<gregory_of_naz. christus_patiens. 2080> Τί δῆτ’, ἀδελφὴ, δρῶμεν; οὐ γὰρ εὕρομεν.
<gregory_of_naz. christus_patiens. 2081> ὡς ἠλπίσαμεν, ἐλπίδων δ’ ἡμάρτομεν. 
<gregory_of_naz. christus_patiens. 2082> Πείθου, πάλιν στείχωμεν· εὖ δ’ εἴη τυχεῖν
<gregory_of_naz. christus_patiens. 2083> τὸν νεκρὸν αὐτὸν καρδίαις ὡπλισμέναις·
<gregory_of_naz. christus_patiens. 2084> σώζει γὰρ αὐτὸν, ὅστις εὐφρόνως Θεῷ
<gregory_of_naz. christus_patiens. 2085> ἀνατίθησι· καί γε νῦν βαδιστέον.
<gregory_of_naz. christus_patiens. 2086> Ἄμμιν δὲ λίθον τίς ἄρ’ ἀποκυλίσει; 
<gregory_of_naz. christus_patiens. 2087> Ὀττοτοτοτοί·
<gregory_of_naz. christus_patiens. 2088> Ἄναξ, Ἄναξ ἄφθιτε, τίς ὅδ’ ὁ κλόνος;
<gregory_of_naz. christus_patiens. 2089> Πῶς δ’ ἐκκυλισθεὶς ἀθρόως ὦπται λίθος;
<gregory_of_naz. christus_patiens. 2090> κενὸς δ’ ὁρᾶται καὶ τάφος τοὗ Δεσπότου.
<gregory_of_naz. christus_patiens. 2091> Οὐκοῦν ἄπειμι καὶ φίλοις μύσταις ἐρῶ
<gregory_of_naz. christus_patiens. 2092> ἄρσιν νέκυος, αὖ δ’ ὑποστρέψω τάχει·
<gregory_of_naz. christus_patiens. 2093> εὕροιμι δ’ ὧδε σὺν γυναιξί σ’ αὖ, κόρη. 
<gregory_of_naz. christus_patiens. 2094> Εὖγ’ εὖγ’ ἐπανῆκες τάχιστα νῦν, φίλη·
<gregory_of_naz. christus_patiens. 2095> ἐγὼ δὲ λίθον ἠρμένον βλέπουσ’ ἔτι
<gregory_of_naz. christus_patiens. 2096> θαμβουμένη πέφρικα, πῶς ὧδ’ ἀθρόον
<gregory_of_naz. christus_patiens. 2097> ὤφθη κυλισθείς τῆς θύρας πρὸ τοῦ τάφου.
<gregory_of_naz. christus_patiens. 2098> Ἄ ἄ · σίγα σίγα.
<gregory_of_naz. christus_patiens. 2099> Ὁ λαμπροπυρσόμορφος οὗτος τίς δ’ ἄρα,
<gregory_of_naz. christus_patiens. 2100> ὃς καθύπερθεν ἕζεται νῦν τοῦ λίθου,
<gregory_of_naz. christus_patiens. 2101> πανευπρεπὴς, ἐσθῆτι λευκῇ χαρίεις;
<gregory_of_naz. christus_patiens. 2102> στίλβει γὰρ ὥσπερ ἁπαλὴ χιὼν νέα.
<gregory_of_naz. christus_patiens. 2103> Ἰδοὺ δὲ καὶ φύλακες ὡς νεκροὶ κάτω. 
<gregory_of_naz. christus_patiens. 2104> Ὕμμες δὲ μὴ θροεῖσθε, μηδ’ ἔστω φόβος·
<gregory_of_naz. christus_patiens. 2105> ζητούμενος γὰρ οὐκέτ’ ἐστὶν ἐν τάφῳ,
<gregory_of_naz. christus_patiens. 2106> Ἄναξ Ἰησοῦς τῆτες ἐσταυρωμένος·
<gregory_of_naz. christus_patiens. 2107> ὅδ’ οὐκέτ’ ἐστὶν ἐν τάφῳ νεκρὸς μένων,
<gregory_of_naz. christus_patiens. 2108> ἀλλ’ ἐξεγερθεὶς εἰς Γαλιλαίαν τρέχει·
<gregory_of_naz. christus_patiens. 2109> ὡς εἶπε, μύσταις ὀπτάνεσθαι νῖν θέλει.
<gregory_of_naz. christus_patiens. 2110> Κενὸν δ’ ἰοῦσαι τὸν τόπον κατίδετε.
<gregory_of_naz. christus_patiens. 2111> Ἄπιτε γοῦν, ἄπιτε καὶ ταῦτα σφίσιν
<gregory_of_naz. christus_patiens. 2112> εἴπατε τρανῶς· πάντα γὰρ ἔγωγ’ ἔφην·
<gregory_of_naz. christus_patiens. 2113> καὶ πάντα πᾶσιν εἴπατε ξὺν τῷ Πέτρῳ,
<gregory_of_naz. christus_patiens. 2114> ὡς φροῦδος ᾅδης, Χριστὸς ἀνέστη τάφου,
<gregory_of_naz. christus_patiens. 2115> τάφου δὲ λίθος εὐσθενῶς ἀπηλάθη·
<gregory_of_naz. christus_patiens. 2116> φρουροί θ’ ἅϊδος θύρετρ’ ἀνεῖσαν φόβῳ
<gregory_of_naz. christus_patiens. 2117> λελυμένοι, νεκροὶ δὲ πρὸς φάους χθόνα
<gregory_of_naz. christus_patiens. 2118> σκιρτῶσι, σῶκον ἐκκαλούμενοι Θεὸν·
<gregory_of_naz. christus_patiens. 2119> τῷ γ’ αὐτόματα δεσμὰ πάντ’ ἀπερράγη. 
<gregory_of_naz. christus_patiens. 2120> Ὠ καλλιφεγγὲς ἡλίου σέλας τόδε·
<gregory_of_naz. christus_patiens. 2121> πέφθακεν, ὡς ἤλπιστο, τέρμα φροντίδων.
<gregory_of_naz. christus_patiens. 2122> Πέπτωκεν ἐχθρὸς, Χριστὸς ἀνέστη τάφου.
<gregory_of_naz. christus_patiens. 2123> Ἠοῦς παρούσης τίς ποτ’ ἄρ’ ἡδυτέρα;
<gregory_of_naz. christus_patiens. 2124> τί δ’ ἂν ἐμοὶ γένοιτο χαριέστερον;
<gregory_of_naz. christus_patiens. 2125> Πῆ γοῦν τὸν ᾄδην καμβαλὼν βαίνεις, Τέχνον;
<gregory_of_naz. christus_patiens. 2126> πη πη δ’ ἐγώ σε καὶ πότ’ ἂν ἴδω, Τέκνον;
<gregory_of_naz. christus_patiens. 2127> Ἔλθ’ ἐλθὲ καὶ φάνηθι μητρὶ σῇ τάχει. 
<gregory_of_naz. christus_patiens. 2128> ὄψει γε θᾶττον, ὡς ἐγᾦμαι, πλειόνων.
<gregory_of_naz. christus_patiens. 2129> Ἀλλ’ ἀπίωμεν, ὡς ὁ λευχείμων ἔφη,
<gregory_of_naz. christus_patiens. 2130> μύσταις φίλοις ἅπασι χάρμα μηνῦσαι.
<gregory_of_naz. christus_patiens. 2131> Πρῶτον δ’ ἄπειμι πρὸς Πέτρον καὶ παρθένον,
<gregory_of_naz. christus_patiens. 2132> εὐάγγελον φέρουσα βάξιν τοῖς φίλοις·
<gregory_of_naz. christus_patiens. 2133> ὁ γὰρ φανεὶς εἴρηκεν εἰπεῖν καὶ Πέτρῳ.
<gregory_of_naz. christus_patiens. 2134> Ἄπειμι γοῦν κένωσιν εἰπεῖν τοῦ τάφου
<gregory_of_naz. christus_patiens. 2135> καὶ τὴν ὅρασιν τοῦ φανέντος καὶ λόγους·
<gregory_of_naz. christus_patiens. 2136> οὗτοι δ’ ὅμως ἔδραμον ἰδεῖν τὸν τάφον,
<gregory_of_naz. christus_patiens. 2137> οἶμαι δὲ πάντα σφᾶς θεωρῆσαι καλῶς.
<gregory_of_naz. christus_patiens. 2138> Ἀλλ’ ὤ · τίν’ ἀθρῶ; Δεσπότην καινῇ θέᾳ; 
<gregory_of_naz. christus_patiens. 2139> Οὐκ οἶδ’ ἀκριβῶς· εἰκάσαι γε μὴν πάρα·
<gregory_of_naz. christus_patiens. 2140> μορφῇ γὰρ οὔτι φαῦλον εἰσβαλεῖν τινά — 
<gregory_of_naz. christus_patiens. 2141> Χαίρετε. 
<gregory_of_naz. christus_patiens. 2142> Χαῖρ’, ἐσθλὸς ἐσθλοῦ Παῖ, βασιλεῦ παντάναξ,
<gregory_of_naz. christus_patiens. 2143> ἔσχατον ἐχθρὸν συγκατασκάψας, πότμον.
<gregory_of_naz. christus_patiens. 2144> Ἄναξ Ἄναξ ἄφθιτε, σὺ Θεὸς μέγας,
<gregory_of_naz. christus_patiens. 2145> ποδῶν δὲ σῶν ἄμμιν δὸς ἅψασθαι φόβῳ ·
<gregory_of_naz. christus_patiens. 2146> τοὺς γὰρ ἐπ’ οὐδας νῦν κυνοῦσαι πίτνομεν,
<gregory_of_naz. christus_patiens. 2147> καταπλαγεῖσαι τῇ χαρᾷ καὶ τῷ φόβῳ. 
<gregory_of_naz. christus_patiens. 2148> Μὴ δὴ φοβεῖσθε, μηδ’ ὑμῖν ἔστω φόβος.
<gregory_of_naz. christus_patiens. 2149> Ἄπιτε δ’, ἀγγείλατ’ ἀδελφοῖς μου τάχει
<gregory_of_naz. christus_patiens. 2150> ἐς Γαλιλαίαν ἀφικέσθαι, καί μέ πως
<gregory_of_naz. christus_patiens. 2151> ἐκεῖσε κατίδωσιν, ὡς ἔφην σφίσιν. 
<gregory_of_naz. christus_patiens. 2152> Ὠ φαιδρότης ἄρρητός ἡλίου βολῆς,
<gregory_of_naz. christus_patiens. 2153> ὡς ἀνέτειλε χαρίεσσα νῦν ἕως·
<gregory_of_naz. christus_patiens. 2154> ὠ λαμπρότης ἄφατος αὐγῆς ἀκτίνων,
<gregory_of_naz. christus_patiens. 2155> ὠ χάρμα παγκόσμιον, ὦ θυμηδία,
<gregory_of_naz. christus_patiens. 2156> ὠ τέρψις εὐφρόσυνος, ὦ γῆθος μέγα,
<gregory_of_naz. christus_patiens. 2157> πῶς ἄν τις εἴπῃ, πῶς ἀπαγγείλῃ λόγῳ
<gregory_of_naz. christus_patiens. 2158> ἐμῆς ἀγαλλίαμα τανῦν καρδίας;
<gregory_of_naz. christus_patiens. 2159> Ἀλλ’ ἀπίωμεν, ὡς ὁ Δεσπότης ἔφη. 
<gregory_of_naz. christus_patiens. 2160> Ἐγγὺς ἰδοὺ, δέσποινα, φίλαι σοι κόραι
<gregory_of_naz. christus_patiens. 2161> ἄλλαι τε πᾶσαι Γαλιλαίας θρεμμάτων
<gregory_of_naz. christus_patiens. 2162> πρὸς τὸν τάφον τρέχουσι μυρίσαι νέκυν,
<gregory_of_naz. christus_patiens. 2163> τὴν ἐξέγερσιν ἀγνοοῦσαι τοῦδ’ ἔτι.
<gregory_of_naz. christus_patiens. 2164> Οὐκοῦν σὺν αὐταῖς βῶμεν αὖθις ἐς τάφον·
<gregory_of_naz. christus_patiens. 2165> οὐ γὰρ κόρος τίς ἐστι θαυμαστὰ βλέπειν.
<gregory_of_naz. christus_patiens. 2166> Ἡ γὰρ ποθοῦσα καρδία πάντ’ εἰδέναι
<gregory_of_naz. christus_patiens. 2167> ἐν τοῖς ἀγητοῖς λίχνος οὖσ’ ἁλίσκεται
<gregory_of_naz. christus_patiens. 2168> ἀθρεῖν τε ταῦτα συχνάκις λιχνεύεται.
<gregory_of_naz. christus_patiens. 2169> Ἀλλ’ ὤ · τίς ἐστιν εὐπρεπὴς νεανίας,
<gregory_of_naz. christus_patiens. 2170> ὃς λευκοχίτων δεξιοῖς ἵζει τάφου;
<gregory_of_naz. christus_patiens. 2171> Θάμβος μ’ ἔχει βλέπουσαν ἀστραπὴν θέας. 
<gregory_of_naz. christus_patiens. 2172> Μὴ δὴ θροεῖσθε, μηδ’ ὑμῖν ἔστω φόβος.
<gregory_of_naz. christus_patiens. 2173> Τὸν Ναζαρηνὸν, οἶδ’, Ἰησοῦν, ὦ κόραι,
<gregory_of_naz. christus_patiens. 2174> ζητεῖθ’ · ὅδ’ ιὐκέτ’ ἐν τάφῳ μένων,
<gregory_of_naz. christus_patiens. 2175> ἀλλ’ ἐξανέστη, καὶ κενὸς τόπος μένει.
<gregory_of_naz. christus_patiens. 2176> Ἄπιτε γοῦν, εἴπατε μύσταις καὶ Πέτρῳ
<gregory_of_naz. christus_patiens. 2177> ἐς Γαλιλαίαν σφίσιν ὀφθῆναι τάχει. 
<gregory_of_naz. christus_patiens. 2178> Ἐγὼ τρέμουσα καὶ φόβῳ κρατουμένη
<gregory_of_naz. christus_patiens. 2179> πρὸς τὸν Πέτρον νῦν εἶμι καὶ λοιποὺς φίλους,
<gregory_of_naz. christus_patiens. 2180> εὐάγγελον φέρουσα βάξιν καὶ πάλιν.
<gregory_of_naz. christus_patiens. 2181> ὁ γὰρ φανεὶς ςἴρηκεν εἰπεῖν καὶ Πέτρῳ. 
<gregory_of_naz. christus_patiens. 2182> Άμμες δὲ θάμβει καταπλαγεῖσαι, κόραι ,
<gregory_of_naz. christus_patiens. 2183> ἔκστασιν ἐκστᾶσαί τε τῇ καινῇ θέᾳ
<gregory_of_naz. christus_patiens. 2184> φεύγωμεν ὡς τάχιστα μνημείου τρόμῳ,
<gregory_of_naz. christus_patiens. 2185> σιγῇ φέρουσαι πᾶν ὅραμ’ ἄκουσμά τε,
<gregory_of_naz. christus_patiens. 2186> καὶ μηδὲν ἐκφέρωμεν ὡς πρὸς μηδένα. 
<gregory_of_naz. christus_patiens. 2187> Μνήμαν ἔχουσαι τῶν λογοπράτου δόλων
<gregory_of_naz. christus_patiens. 2188> φοβούμεναι τε τῶν βρόχων τὴν ἀγχόνην
<gregory_of_naz. christus_patiens. 2189> νεκροπρεπές θ’ ὡς μνῆμα τόν γ’ αὐτοῦ τρόπον.
<gregory_of_naz. christus_patiens. 2190> τὸ μυστικὸν παίξαντος ἐχθρῶν ἐς μέσον,
<gregory_of_naz. christus_patiens. 2191> φύγωμεν, ἐξέλθωμεν ἐννοιῶν κάτω
<gregory_of_naz. christus_patiens. 2192> καὶ δυσμενεῖ μὲν μηδὲν ἐξεγνωσμένων
<gregory_of_naz. christus_patiens. 2193> εἴποιμεν ἄμμες, πλὴν φίλοις μύσταις μόνοις·
<gregory_of_naz. christus_patiens. 2194> κακὸν γὰρ οὐδὲν οὐδενὶ, ξυνὸν δέ τι
<gregory_of_naz. christus_patiens. 2195> πρὸς πανάληθες ἀγαθῶν ἀγγελμάτων·
<gregory_of_naz. christus_patiens. 2196> καὶ ψεῦδος οὐδέν· ψεῦδος ἄμμιν δ’ οὐ φίλον,
<gregory_of_naz. christus_patiens. 2197> νεκροφρόνων φρόνημα φυγούσαις καλῶς
<gregory_of_naz. christus_patiens. 2198> καὶ παγκάλην ἔκστασιν ἐκστάσαις φόβῳ,
<gregory_of_naz. christus_patiens. 2199> ᾧ πᾶς κακίας ἐκκλίνει θεοφρόνως.
<gregory_of_naz. christus_patiens. 2200> Τοιοῦτον οὐδὲν οὐδενὶ φράζειν θέμις
<gregory_of_naz. christus_patiens. 2201> ταῖς ἐξιούσαις, ὡς ἔφην, τῶν μνημάτων
<gregory_of_naz. christus_patiens. 2202> μηδ’ ἐμφερούσαις μνημόσυνον εἰσέτι
<gregory_of_naz. christus_patiens. 2203> νεκροπρεποῦς τρόπου γε τοῦ ζῶντος πέρι,
<gregory_of_naz. christus_patiens. 2204> ἰσχημέναις φόβῳ τε καὶ πολλῷ τρόμῳ
<gregory_of_naz. christus_patiens. 2205> ἐπιβλέποντος πρὸς τρέμοντ’ αὐτοῦ λόγους.
<gregory_of_naz. christus_patiens. 2206> Οὕτως φύγοιμεν ἀπὸ μνημείου, κόραι,
<gregory_of_naz. christus_patiens. 2207> ὡς μηδὲν εἰπεῖν μηδενὶ ξενοτρόπως.
<gregory_of_naz. christus_patiens. 2208> κακοῦ γὰρ ὑπόστασις οὐκ ἔνεστί τις·
<gregory_of_naz. christus_patiens. 2209> ὅθεν τὸ κακὸν οὐδὲν εἶναι μανθάνω,
<gregory_of_naz. christus_patiens. 2210> καὶ τῷδε μηδὲν μυστικὸν θέμις λέγειν ·
<gregory_of_naz. christus_patiens. 2211> πρὸς δυσμενῆ γὰρ μυστικὸν τίς ἐκρέρει;
<gregory_of_naz. christus_patiens. 2212> Δοκεῖ δὲ καλῷ δυσμενὲς τοὐναντίον,
<gregory_of_naz. christus_patiens. 2213> ὡς ἡμέρᾳ νὺξ καὶ σκότος πάλιν φάει,
<gregory_of_naz. christus_patiens. 2214> ὡς ἀντίκειται ψεῦδος ἀληθεῖ λόγῳ.
<gregory_of_naz. christus_patiens. 2215> Ἀλλ’ ἀπίωμεν θᾶττον ἐς μυστηπόλους,
<gregory_of_naz. christus_patiens. 2216> εὐαγγέλιον χάρμα δηλοῦσαι φίλοις.
<gregory_of_naz. christus_patiens. 2217> Ἀλλ’ ὤ · τίν’ ἀθρῶ νυκτὸς ἥκοντ’ ἐνθάδε; 
<gregory_of_naz. christus_patiens. 2218> Δέσποινα, μῆτερ Παιδὸς, οὐδέπων οὐδέπω
<gregory_of_naz. christus_patiens. 2219> ἄλλην γυναῖκ’ ἔκλυον ἐκτεκεῖν ἐγώ. 
<gregory_of_naz. christus_patiens. 2220> Τίς εἶ σύ; συμφρονῶν; κατ’ εὐφρόνην τε γὰρ
<gregory_of_naz. christus_patiens. 2221> ἀμβλῶπες αὐγαὶ, κοὔ σε γινώσκω τορῶς 
<gregory_of_naz. christus_patiens. 2222> Εὔνους ἀεί σοι καὶ σφαγέντι σου τέκνῳ,
<gregory_of_naz. christus_patiens. 2223> τῶν θαυμασίων κἀγαθῆς φρενὸς χάριν. 
<gregory_of_naz. christus_patiens. 2224> Νέον τί δ’ ἀγγελεῖς; τί; τάχιστα φράσον. 
<gregory_of_naz. christus_patiens. 2225> Δέσποινα, χαῖρε· τοῦτό σοι πρῶτον λέγω·
<gregory_of_naz. christus_patiens. 2226> πάγχαρτε, χαῖρε· τοῦδε γὰρ προοίμιον
<gregory_of_naz. christus_patiens. 2227> κάλλιον οὐδεὶς οἶδε προσφωνεῖν βροτῶν·
<gregory_of_naz. christus_patiens. 2228> ἀλλ’ οὐδὲν ἡσσον φέρω κεδνοὺς λόγους·
<gregory_of_naz. christus_patiens. 2229> οἵαν γὰρ ἀγγελίαν ἥκω σοι φέρων· 
<gregory_of_naz. christus_patiens. 2230> Υἱὸν φανέντ’ ἄϊδος ἀγγελεῖς νέον; 
<gregory_of_naz. christus_patiens. 2231> Ἔγνως, λόγου δὲ δὶς τόσου μ’ ἐκούφισας·
<gregory_of_naz. christus_patiens. 2232> ἤλυθε καὶ πάρεστιν, ὡς αἱρεῖ φάτις,
<gregory_of_naz. christus_patiens. 2233> κἀν γῇ τὸν ᾄδην ἐκφυγὼν πορεύεται.
<gregory_of_naz. christus_patiens. 2234> Τοιαῦτ’ ἐγὼ γὰρ ἀγγελεῖν ἐλήλυθα. 
<gregory_of_naz. christus_patiens. 2235> Ἄμμες μὲν ἴδμεν τοῦτο· σὺ δ’ οἶδας πόθεν;
<gregory_of_naz. christus_patiens. 2236> ἄγ’ εἰπὲ, πῶς φής; πῶς λέγεις; οἶδας δὲ πῶς;
<gregory_of_naz. christus_patiens. 2237> τί τ’ ἄρ’ ἐναργὲς τῶνδ’ ἐρεῖς τεκμήριον; 
<gregory_of_naz. christus_patiens. 2238> Στρατὸς φυλάκων πᾶσαν ἀν’ ὄρφνην μένων
<gregory_of_naz. christus_patiens. 2239> καὶ τάφον ἀθρῶν ἀσφαλεῖ προθυμίᾳ
<gregory_of_naz. christus_patiens. 2240> νῦν ἐννύχιος ἐν θορύβῳ συρρέων
<gregory_of_naz. christus_patiens. 2241> πρὸς ἱερεῖς ἔδραμεν ἐν πολλῷ τρόμῳ,
<gregory_of_naz. christus_patiens. 2242> νέαν δ’ ἔδοξε βάξιν ἐμφαίνειν φόβῳ ·
<gregory_of_naz. christus_patiens. 2243> νυκτηγοροῦντές τ’ ἦσαν ὡς πεφρικότες.
<gregory_of_naz. christus_patiens. 2244> Οὐκ εἰς κενὸν δ’ ἄρ’ ἡ φάλαγξ ὑπέτρεμε·
<gregory_of_naz. christus_patiens. 2245> ἐγὼ δ’ ἔμαθον αἰτίαν παρ’ ἐλπίδα,
<gregory_of_naz. christus_patiens. 2246> νύκτωρ κατ’ ἄστυ τειχέων εἴσω μολών ·
<gregory_of_naz. christus_patiens. 2247> καὶ τήνδε μαθὼν ἧκον ἡσύχῳ βάσει,
<gregory_of_naz. christus_patiens. 2248> στρατοῦ κατόπιν ἀκροώμενος λόγων.
<gregory_of_naz. christus_patiens. 2249> Ὅδ’ εἶπεν οὕτως, ἐμφόβῳ τολμηρίᾳ
<gregory_of_naz. christus_patiens. 2250> λαβραγορῶν ἅπαντα θάμβη τοῦ τάφου·
<gregory_of_naz. christus_patiens. 2251> εἴρηκεν οὖν, εἴρηκε πρὸς πρεσβυτέρους
<gregory_of_naz. christus_patiens. 2252> ἀρχιερεῖς τε, δραματουργοὺς τοῦ φόνου,
<gregory_of_naz. christus_patiens. 2253> συνηγμένους τε καὶ σκοποῦντας τοῦ πέρι·
<gregory_of_naz. christus_patiens. 2254> Ὠ τὸν φρικώδη πότμον ἐξειργασμένε
<gregory_of_naz. christus_patiens. 2255> γραμματέων ὅμιλε καὶ πρεσβυτέρων,
<gregory_of_naz. christus_patiens. 2256> ἥκω φράσαι σοι καὶ πόλει πολλὰ ξένα,
<gregory_of_naz. christus_patiens. 2257> ὡς καινὰ πάντα θαυμάτων δ’ ἐπάξια,
<gregory_of_naz. christus_patiens. 2258> ἅπερ νέκυς δέδειχεν, οὗ νύκτωρ φύλαξ
<gregory_of_naz. christus_patiens. 2259> ἐγὼ τέταγμαι, καὶ νῦν εἰσέτι τρέμω·
<gregory_of_naz. christus_patiens. 2260> ὥστ’ παρῆσθα, τοῦτον, ὃν τάχ’ ὡς νέκυν
<gregory_of_naz. christus_patiens. 2261> ἡμᾶς φυλάττειν ἐξέπεμψας τῷ τάφῳ,
<gregory_of_naz. christus_patiens. 2262> εὐχαῖσιν ἂν μετῆλθες, εἰσορῶν ξένα.
<gregory_of_naz. christus_patiens. 2263> Θέλω δ’ ἀκοῦσαι, πότερά σοι παρρησίᾳ
<gregory_of_naz. christus_patiens. 2264> φράσω τἀκεῖθεν, ἢ λόγον στειλώμεθα.
<gregory_of_naz. christus_patiens. 2265> ταρβῶ γὰρ εἰπεῖν τοὺς λόγους ἐναντίον
<gregory_of_naz. christus_patiens. 2266> πρὸς τὸν τύραννον, τὸ φρενῶν πτήσσων τάχος
<gregory_of_naz. christus_patiens. 2267> τό τ’ ὀξύθυμον καὶ τὸ λίαν ἠρμένον.
<gregory_of_naz. christus_patiens. 2268> Ταῦθ’ ἡ φάλαγξ ἔφησε πρὸς πρεσβυτέρους,
<gregory_of_naz. christus_patiens. 2269> οἱ δὲ στραφέντες καθ’ ἑαυτοὺς τοιάδε
<gregory_of_naz. christus_patiens. 2270> ἔλεξαν ἄμφω καὶ προσεῖπον ἀθλίως·
<gregory_of_naz. christus_patiens. 2271> Ἤδη τόδ’ ἐγγὺς ὥστε πῦρ ὑφάπτεται
<gregory_of_naz. christus_patiens. 2272> ὕβρισμ’ Ἰησοῦ, νῦν φόβος θ’ ἡμῖν μέγας.
<gregory_of_naz. christus_patiens. 2273> Ἀλλ’ οὐ μέλειν δεῖ, δεξιοῦσθαι δὲ στρατόν.
<gregory_of_naz. christus_patiens. 2274> Αὖ δὲ στραφέντες πρὸς φάλαγγ’ εἶπον τάδε·
<gregory_of_naz. christus_patiens. 2275> Ἄκουε, φάλαγξ, ὡς ἔχω γνώμης ἐγώ ·
<gregory_of_naz. christus_patiens. 2276> ὅσ’ οὐ κατὰ γνώμην ἐρεῖν ἡμῶν ἔχεις,
<gregory_of_naz. christus_patiens. 2277> κρύφθ’, ὡς ἀθῷος δι’ ἐμοῦ πάντων ἔσῃ,
<gregory_of_naz. christus_patiens. 2278> ἐροῦσ’ ὀπαδοὺς τὸν νέκυν κλέψαι λάθρα·
<gregory_of_naz. christus_patiens. 2279> δώσω δέ τοι καὶ δῶρ’, ἃ καλλιστεύεται·
<gregory_of_naz. christus_patiens. 2280> οὐ γὰρ χρεὼν ἄνακτι ταῦτά σε φράσαι,
<gregory_of_naz. christus_patiens. 2281> ἃ πρὸς κλέος ῥέπουσι τοῦ τεθαμμένου,
<gregory_of_naz. christus_patiens. 2282> ἄμμιν δὲ κατήφειαν εἰσφέρουσί που
<gregory_of_naz. christus_patiens. 2283> ὄχλου τε θυμὸν ὑπανάπτουσι σφόδρα
<gregory_of_naz. christus_patiens. 2284> πάντων τ’ ἀγανάκτησιν εἰς ἡμᾶς ἄγει.
<gregory_of_naz. christus_patiens. 2285> Ἥδ’ ἀντέφησεν ἡ φάλαγξ τῶν φυλάκων·
<gregory_of_naz. christus_patiens. 2286> Ἐγὼ μὲν οὐκ ἐρῶ τι τῶν ἐγνωσμένων,
<gregory_of_naz. christus_patiens. 2287> ἐπεὶ δοκεῖ σοι καί με ῥύεσθαι λέγεις,
<gregory_of_naz. christus_patiens. 2288> πρὸς τὸν τύραννον· σοὶ δ’ ὅμως εἰρήσεται.
<gregory_of_naz. christus_patiens. 2289> Ἀνὴρ ὅδ’ ἥσσων οὐδενὸς θεοῦ δοκεῖ,
<gregory_of_naz. christus_patiens. 2290> ἐξ ὡν τε πρὶν πέπραχε καὶ νῦν θαυμάτων,
<gregory_of_naz. christus_patiens. 2291> ὃς ἐξαναστὰς κειμένου λίθου τάφῳ
<gregory_of_naz. christus_patiens. 2292> καὶ τῶν σφραγίδων ἐμμενουσῶν εἰσέτι
<gregory_of_naz. christus_patiens. 2293> ἡμῶν τ’ ἀΰπνων ἐγκαθημένων κύκλῳ
<gregory_of_naz. christus_patiens. 2294> τὰ πάντα κατηύγασεν, ἡμᾶς δὲ τρόμῳ
<gregory_of_naz. christus_patiens. 2295> ὡσεὶ νεκροὺς τέθεικεν ἐξεστηκότας·
<gregory_of_naz. christus_patiens. 2296> γῆς γεῖσσ’ ἐσαλεύθη γὰρ ἀσχέτῳ κλόνῳ.
<gregory_of_naz. christus_patiens. 2297> αἴφνης δ’ ὁ λίθος ἐκκεκύλισται τάφου·
<gregory_of_naz. christus_patiens. 2298> καὶ τοῦτο δ’, ὡς ἔοικεν, εἰσορᾶν ἔχῃ
<gregory_of_naz. christus_patiens. 2299> συνιέναι τε πᾶς θεωρῶν τὸν τάφον·
<gregory_of_naz. christus_patiens. 2300> ἐκ δ’ αἰθέρος φωνή τις, ὡς μὲν εἰκάσαι,
<gregory_of_naz. christus_patiens. 2301> Θεὸς πατὴρ ἤχησεν ἐν βοῇ ξένῃ·
<gregory_of_naz. christus_patiens. 2302> ταύτῃ θ’ ἅμ’ ἐβρόντησε, καὶ πρὸς τὸν πόλον
<gregory_of_naz. christus_patiens. 2303> καὶ γαῖαν ἐστήριξε φῶς σεμνοῦ πυρός·
<gregory_of_naz. christus_patiens. 2304> σίγησε δ’ αἰθὴρ, σίγα δ’ ὕλιμος νάπη
<gregory_of_naz. christus_patiens. 2305> γύλλ’ εἴχε, καί ποθ’ οὐκ ἂν ἤκουσας ψόφον.
<gregory_of_naz. christus_patiens. 2306> Τὸν ἄνδρα γοῦν τόνδ’, ὅστις ἐστὶν, ὦ φίλοι,
<gregory_of_naz. christus_patiens. 2307> δέχεσθε κἂν νῦν· πάντα γὰρ δοκεῖ μέγας.
<gregory_of_naz. christus_patiens. 2308> κἀκεῖνο φασὶν αὐτὸν, ὡς ἐγὼ κλύω,
<gregory_of_naz. christus_patiens. 2309> τὴν παυσίκακον δωτίνην δοῦναι βροτοῖς, βροτοῖς,
<gregory_of_naz. christus_patiens. 2310> καὶ τοῦδ’ ἄνευ μηδὲν καλόν τ’ εἶναι ποτὲ
<gregory_of_naz. christus_patiens. 2311> μήτ’ αὖ γενέσθαι· κἂν ἀληθεύῃ λόγος,
<gregory_of_naz. christus_patiens. 2312> θύοιμ’ ἂν αὐτῷ μᾶλλον ἢ θυμούμενος
<gregory_of_naz. christus_patiens. 2313> πρὸς κέντρα λακτίζοιμι, θνητὸς ὢν θεῷ. Ἀρχιερεῖς.
<gregory_of_naz. christus_patiens. 2314> Σὺ πόλλ’ ὑπνώσας καὶ λαλεῖς ὀνείρατα.
<gregory_of_naz. christus_patiens. 2315> Ἔκλεψαν, ὡς ὑπνώσας, μύσται τὸν νέκυν,
<gregory_of_naz. christus_patiens. 2316> καὶ τοῦτο πρὸς τύραννον εἰπὲ καὶ μόνον,
<gregory_of_naz. christus_patiens. 2317> ὃ δ’ οὐ καταθύμιον ἡμῖν, σὺ σίγα·
<gregory_of_naz. christus_patiens. 2318> σιγῶν δὲ τοῦτο δεξιώσεις νῦν λάβῃς·
<gregory_of_naz. christus_patiens. 2319> ἢ γοῦν ἑκόντες ἐπράσατε τὸν νέκυν,
<gregory_of_naz. christus_patiens. 2320> κέν μὴ σιγήσῃς, τοῦτο τύραννος μάθῃ. Κουστωδία.
<gregory_of_naz. christus_patiens. 2321> Πείθῃ μὲν οὐδὲν τῶν ἐμῶν κλύειν λόγων·
<gregory_of_naz. christus_patiens. 2322> ἐγὼ δὲ, καίπερ πρὸς σέθεν κακῶς κλύων,
<gregory_of_naz. christus_patiens. 2323> οὐ φημὶ χρῆναι κατεπαίρεσθαί σ’ ἔτι,
<gregory_of_naz. christus_patiens. 2324> ἀλλ’ ἡσυχάζειν· οὐ γὰρ ἂν ἀνέξεται.
<gregory_of_naz. christus_patiens. 2325> Ὡς δ’ οὐδὲν ἐπράσαμεν, ἡ σφραγὶς τάφου
<gregory_of_naz. christus_patiens. 2326> ἔδειξε σαφῶς, καὶ πρόφασιν οὐκ ἔχεις·
<gregory_of_naz. christus_patiens. 2327> τηρουμένης γὰρ κειμένου τε τοῦ λίθου,
<gregory_of_naz. christus_patiens. 2328> ὢ θαῦμα φρικτὸν, ἐξανέστη τοῦ τάφου. Ἀρχιερεῖς.
<gregory_of_naz. christus_patiens. 2329> Εα τὰ πολλὰ καὶ δέχου τὰς δωτίνας. Κουστωδία.
<gregory_of_naz. christus_patiens. 2330> Ἐπείπερ οὐ πείθῃ σὺ τοῖς ἐμοῖς λόγοις,
<gregory_of_naz. christus_patiens. 2331> ἔγωγε τοῖς σοῖς, ὡς λέγεις, πεισθήσομαι.
<gregory_of_naz. christus_patiens. 2332> Σὺ δὲ σκόπει τὸ πῶς με τυράννου ῥύσῃ. Ἀρχιερεῖς.
<gregory_of_naz. christus_patiens. 2333> Μή σοι μέλησις τοῦδέ τις ἔστω πέρι·
<gregory_of_naz. christus_patiens. 2334> πείσω γὰρ αὐτὸν νῦν φρονεῖν ἀδελφά σοι,
<gregory_of_naz. christus_patiens. 2335> ὡς ἐγγενῆ σοι καὶ χθονὸς τῶν Αὐσόνων.
<gregory_of_naz. christus_patiens. 2336> Ἀλλ’ ἀπίωμεν τάχιον· μή σοι δέος.
<gregory_of_naz. christus_patiens. 2337> Ἐρεῖς δέ · Μύσται τοῦδε νυκτέρῳ ποδὶ ,
<gregory_of_naz. christus_patiens. 2338> λαθόντες ὄμμα τοὐμὸν, ἦραν τὸν νέκυν. Κουστωδία.
<gregory_of_naz. christus_patiens. 2339> Ἰώ μοι· ἰὼ, αἴ αἴ· Πιλάτος.
<gregory_of_naz. christus_patiens. 2340> Τίς ἐστιν, ὃς θρηνῶν γοῶν τ’ ἔξω στένει; Ἀρχιερεῖς.
<gregory_of_naz. christus_patiens. 2341> Φάλαγξ φυλάκων τοῦ κατακρίτου νεκροῦ,
<gregory_of_naz. christus_patiens. 2342> ἄναξ, πάρεστι καὶ φόβῳ πολλῷ στένει. Πιλάτος.
<gregory_of_naz. christus_patiens. 2343> Εἰς καιρὸν ἥκει, καίπερ ἐμφαίνουσα τι·
<gregory_of_naz. christus_patiens. 2344> τί γὰρ, τί θρηνοῦσ’ ἀλαλάζει καὶ στένει;
<gregory_of_naz. christus_patiens. 2345> τίνος θ’ ἕκητι τὸν φόβον φέρει; λέγε. Ἀρχιερεῖς.
<gregory_of_naz. christus_patiens. 2346> Αὐτοὶ παρόντες τοὺς λόγους ποιησάτων. Κουστωδία.
<gregory_of_naz. christus_patiens. 2347> Μύσται γὰρ, ἄναξ, τοῦδε νυκτέρῳ ποδὶ,
<gregory_of_naz. christus_patiens. 2348> λαθόντες ὄμμα τοὐμὸν, ἦραν τὸν νέκυν. Πιλάτος.
<gregory_of_naz. christus_patiens. 2349> Πῶς, ὦ μέγιστα πήματ’ ἐξειργασμένοι,
<gregory_of_naz. christus_patiens. 2350> μύσται μολόντες εἰς τάφον γ’ εἰσίεσαν,
<gregory_of_naz. christus_patiens. 2351> ὑμᾶς λαθόντες, καὶ νέκυν ἀφήρπασαν;
<gregory_of_naz. christus_patiens. 2352> κοὔτ’ εἰσιόντας πρὸς τάφον συνήκατε,
<gregory_of_naz. christus_patiens. 2353> οὔτ’ ἐξιόντας ; Τῶνδε τίς δώσει δίκην
<gregory_of_naz. christus_patiens. 2354> πλὴν σοῦ; σὲ γὰρ φύλακά φημ’ εἶναι τάφου·
<gregory_of_naz. christus_patiens. 2355> ὀφλεῖν τ’ ἔθηκας τοῖς βροτοῖς γέλωτά με,
<gregory_of_naz. christus_patiens. 2356> πρὸς αἰσχύνῃ δὲ καὶ δίκην τίσω φόνου.
<gregory_of_naz. christus_patiens. 2357> κλέπται σ’ ἔλαθον, ἐγγελῶντες πολλά μοι;
<gregory_of_naz. christus_patiens. 2358> τίς γὰρ πρόφασις τοῦ νεκρὸν κλέψαι δέμας;
<gregory_of_naz. christus_patiens. 2359> πῶς δ’ ἂν ἐτόλμων φυλάκων τόσων μέσον,
<gregory_of_naz. christus_patiens. 2360> οὕς φασι καὶ φῶς λαμπάδων πυρὸς φέρειν,
<gregory_of_naz. christus_patiens. 2361> (καὶ τῶνδ’ ἄνευ δὲ πανσέληνος νὺξ τρέχει,.
<gregory_of_naz. christus_patiens. 2362> ἐλθεῖν τρέμοντας καὶ κυλῖσαι τὸν λίθον,
<gregory_of_naz. christus_patiens. 2363> ὃν ἀπονητὶ στρατὸς οὐκ ἐθηχ’ ὅσος
<gregory_of_naz. christus_patiens. 2364> τέθεικέ τε σφραγῖδας ἐκτὸς τοῦ λίθου
<gregory_of_naz. christus_patiens. 2365> ἰλαδὸν ὑμῖν καὶ χορὸς πρεσβυτέρων
<gregory_of_naz. christus_patiens. 2366> Οὐκ οἶδα μύστας, οὕς νέκυν κλέψαι λέγεις·
<gregory_of_naz. christus_patiens. 2367> σὺ τοῦτ’ ἔδρασας· οὐδὲν ἂν δεξαίμεθα·
<gregory_of_naz. christus_patiens. 2368> γνώμην δ’ ἀφαιρῇ τὴν ἐμὴν, κλέπτων λόγους.
<gregory_of_naz. christus_patiens. 2369> Ἀλλ’ οὖν μακροῦ σοι καὶ σφοδροῦ δέει λόγου,
<gregory_of_naz. christus_patiens. 2370> ὅτῳ με πείσεις μὴ λέγειν ψευδηγόρως.
<gregory_of_naz. christus_patiens. 2371> Οὐ γὰρ μένουσι τῆς ἀληθείας λόγοι,
<gregory_of_naz. christus_patiens. 2372> ἀλλὰ τρέπουσι τοὺς λόγους βουλεύματα,
<gregory_of_naz. christus_patiens. 2373> οὐδ’ ἐμμένουσιν οἱ λόγοι βουλεύμασιν. Κουστωδία.
<gregory_of_naz. christus_patiens. 2374> Ὀρθῶς, ἄναξ, εἴρηκας, ὡς τὸ δρᾶμ’ ἔχει·
<gregory_of_naz. christus_patiens. 2375> ἐγὼ γὰρ ὄμμ’ ἄγρυπνον εἶχον εὐφρόνῃ
<gregory_of_naz. christus_patiens. 2376> κοὔτ’ ἔβρισ’ οὔτ’ ἐκοίμισ’, οὐ νὴ σὴν ιάραν,
<gregory_of_naz. christus_patiens. 2377> εἶδόν τε πάντα καὶ δραμὼν ἦλθον λέγων.
<gregory_of_naz. christus_patiens. 2378> Κἀγὼ μὲν ἦν πρόθυμος ἔννυχος δραμεῖν
<gregory_of_naz. christus_patiens. 2379> καὶ σοὶ τὸ πᾶν εἰπεῖν τε καὶ φυγεῖν δίκην·
<gregory_of_naz. christus_patiens. 2380> ἀλλ’ οἱ σοφοί γε καὶ τὸ θεῖον εἰδότες
<gregory_of_naz. christus_patiens. 2381> μεῖναί μ’ ἔπεισαν ἡμέρας λαμπρὸν φάος·
<gregory_of_naz. christus_patiens. 2382> οὐ γὰρ φαεννοὶ με ξυνέσχον ἡλίου
<gregory_of_naz. christus_patiens. 2383> λαμπτῆρες, ἀλλ’ ἔδραμον ἐς σφᾶς αὐτίκα
<gregory_of_naz. christus_patiens. 2384> καὶ σφίσιν εἷπον πᾶν ὅραμ’ ἄκουσμά τε·
<gregory_of_naz. christus_patiens. 2385> οἵδ’ οὐ μένουσι τοῖς ἐμοῖς ὀρθῶς λόγοις. Πιλάτος.
<gregory_of_naz. christus_patiens. 2386> Δέδοικα, φάλαγξ, μὴ μάτην ψευδηγορῇς·
<gregory_of_naz. christus_patiens. 2387> μύσται γὰρ ἢν ἔκλεψαν, οὐκ ἴσμεν τορῶς·
<gregory_of_naz. christus_patiens. 2388> καὶ γὰρ ὕποπτόν ἐστι κάρτ’ ἐμῇ φρενί·
<gregory_of_naz. christus_patiens. 2389> τί γὰρ ἐναργὲς τοῦδ’ ἐρεῖς τεκμήριον; Ἀρχιερεῖς.
<gregory_of_naz. christus_patiens. 2390> Ἄναξ, ταχύνεις, πρὶν μαθεῖν τὸ δρώμενον.
<gregory_of_naz. christus_patiens. 2391> Ὁ κλὼψ ἐν ὄρφνῃ παντὶ πάμμεγα σθένει.
<gregory_of_naz. christus_patiens. 2392> Ἀλλ’ ὡς τάχιστα χρὴ παραγγέλλειν στρατῷ,
<gregory_of_naz. christus_patiens. 2393> ὡς ἄν τις αὐτῶν καὶ ταχύπους τυγχάνων
<gregory_of_naz. christus_patiens. 2394> φάλαγγ’ ὑπερβὰς νυκτὸς ἐν καταστάσει,
<gregory_of_naz. christus_patiens. 2395> ὡς ἐν βρόχοισι δέσμιος λελημμένος,
<gregory_of_naz. christus_patiens. 2396> πληγαῖς χαραχθεὶς, ἐκμάθῃ τὸ πρακτέον.
<gregory_of_naz. christus_patiens. 2397> Ἀἰσχρὸν γὰρ ἡμῖν καὶ πρὸς αἰσχύνῃ κακὸν,
<gregory_of_naz. christus_patiens. 2398> Θεοῦ διδόντος, ἀνιῶντας ἀπόνως
<gregory_of_naz. christus_patiens. 2399> λαθεῖν ἐᾶσαι δρᾶμα δράσαντας τόσον. Πιλάτος.
<gregory_of_naz. christus_patiens. 2400> Οὐκ οἶδα τοὺς σοὺς οὓς νεκροῦ φῶρας λέγεις,
<gregory_of_naz. christus_patiens. 2401> οὐκ οἶδ᾿· ὕποπτόν ἐστιν, ὕποπτόν γ’
<gregory_of_naz. christus_patiens. 2402> Πῶς γὰρ ἂν οἱ φεύγοντες ἔκλεψαν νέκυν,
<gregory_of_naz. christus_patiens. 2403> ὃν ζῶντα κατέλιπον ἐν πολλῷ φόβῳ;
<gregory_of_naz. christus_patiens. 2404> Οὔτ’ οὐν φάλαγξ ὕπνωσεν ὕπνον ἐς τόσον
<gregory_of_naz. christus_patiens. 2405> καὶ τῆς φυλακῆς τοῦ τάφου κατεφρόνει,
<gregory_of_naz. christus_patiens. 2406> οὔθ’ οἵδε γ’ ἐξήμαρτον ἀτόλμῳ θράσει,
<gregory_of_naz. christus_patiens. 2407> οὓς κατασεῖσαι καὶ θεραπαίνης ὄπα
<gregory_of_naz. christus_patiens. 2408> ἔκλυον, ὥς μιν ἀπανήνασθαι φόβῳ. Ἀρχιερεῖς.
<gregory_of_naz. christus_patiens. 2409> Ο πάνθ’ ἑδραῖος, νῦν κλονῇ τῇ καρδία
<gregory_of_naz. christus_patiens. 2410> καὶ ταῦτα κλύων πάνθ’ ὑποπτεύεις μάτην.
<gregory_of_naz. christus_patiens. 2411> Εἴθ’ ἦσθ’ ἀνὴρ πρόβουλος, ὡς δράσαι χερί·
<gregory_of_naz. christus_patiens. 2412> ἀλλ’ οὐ γὰρ αὐτὸς πάντα δύνασθαι βροτῶν
<gregory_of_naz. christus_patiens. 2413> πέφυκεν, ἄλλῳ δ’ ἄλλο δίδοται γέρας,
<gregory_of_naz. christus_patiens. 2414> σοὶ μὲν μάχεσθαι, τοῖσδε δ’ αὖ κρύπτ’ εἰδέναι·
<gregory_of_naz. christus_patiens. 2415> ὃς νῦν πυρὸς λαμπτῆρας ἐξήρθης κλύων
<gregory_of_naz. christus_patiens. 2416> κλέψαι τ’ ἀπιστεῖς τοὺς ὀπαδοὺς τὸν πλάνον.
<gregory_of_naz. christus_patiens. 2417> Ἁπλοῦς ἐπ’ ἐχθροῖς μῦθος ὁπλίζειν χέρα. Πιλάτος.
<gregory_of_naz. christus_patiens. 2418> Στράτον σὺ κλέψας κἀμὲ πειρᾷ συστρέφειν.
<gregory_of_naz. christus_patiens. 2419> Σὺ πάντ’ ἔδρασας· καὶ τὰ λοιπὰ σὺ σκόπει. Ἀρχιερεῖς.
<gregory_of_naz. christus_patiens. 2420> Σὺ γοῦν νόμιζε ταῦτ’, ἐπείπερ σοι δοκεῖ,
<gregory_of_naz. christus_patiens. 2421> πράττειν ἔχοντι καὶ λέγειν μέγα σθένος. 
<gregory_of_naz. christus_patiens. 2422> Τοιαῦτα μαθὼν ἀνόμων τολμήματα,
<gregory_of_naz. christus_patiens. 2423> τὴν νεχρέγερσιν κατορυσσόντων δόλῳ,
<gregory_of_naz. christus_patiens. 2424> ἔδραμον, ὦ δέσποινα, νῦν σοι μηνῦσαι.
<gregory_of_naz. christus_patiens. 2425> Μὴ γοῦν ἀπίστει· πάντ’ ἀληθῶς γὰρ κλύεις,
<gregory_of_naz. christus_patiens. 2426> καὶ πᾶσαν οἶμαι τὴν πόλιν φάμαν φέρειν.
<gregory_of_naz. christus_patiens. 2427> κουστωδίας γάρ τινες ἐκφέρουσι που
<gregory_of_naz. christus_patiens. 2428> καὶ θαῦμα κηρύττουσιν ἐν μυστηρίοις·
<gregory_of_naz. christus_patiens. 2429> ἥξουσί σοι πολλοὶ δὲ, καὶ τὸ πᾶν μάθῃς·
<gregory_of_naz. christus_patiens. 2430> θᾶττον γὰρ αὐτὸς ἄγγελος μηνυμάτων
<gregory_of_naz. christus_patiens. 2431> ἔδραμον ἐλθεῖν γηθοσύνῃ καρδίας
<gregory_of_naz. christus_patiens. 2432> καί σοι κομίσαι χάρμα καὶ θυμηδίαν. 
<gregory_of_naz. christus_patiens. 2433> Εἰς καιρὸν ἥκεις, καὶ χάρις σοι κείσεται·
<gregory_of_naz. christus_patiens. 2434> εἰς καιρὸν ἥκεις, καίπερ ἀγγέλων ἄτην
<gregory_of_naz. christus_patiens. 2435> αὐτῶν γε μᾶλλον ἀνόμων πρεσβυτέρων,
<gregory_of_naz. christus_patiens. 2436> ψευδῆ τε καὶ μάταιά τ’ ἐννοουμένων.
<gregory_of_naz. christus_patiens. 2437> Πῶς γὰρ ἂν εἶρξε τάφος ἢ σφραγὶς λίθου
<gregory_of_naz. christus_patiens. 2438> ἢ φυλάκων φάλαγξ τις ἀλήπτου Λόγου
<gregory_of_naz. christus_patiens. 2439> εἰς συγγένειαν Πατρός ἀμειφθὲν δέμας;
<gregory_of_naz. christus_patiens. 2440> ὃ καὶ πρὶν ὦπτο βαῖνον ὑγρὰν ὡς πέδον,
<gregory_of_naz. christus_patiens. 2441> τὸν αὐτόριζον, αὐτοπλάστην Δεσπότην
<gregory_of_naz. christus_patiens. 2442> φέρον φέροντα τὸν φέροντα πᾶν κράτει,
<gregory_of_naz. christus_patiens. 2443> ὃς κλεῖθρα παρθένια μηδαμῶς λύσας
<gregory_of_naz. christus_patiens. 2444> ἐξῆλθεν, ἀνέτειλεν ἐνθέω σθένει ·
<gregory_of_naz. christus_patiens. 2445> οὐ γὰρ κορείης ἅμμα διέλυσε πως.
<gregory_of_naz. christus_patiens. 2446> Ἔτικτον αὐτὸν, οἶδα δ’, ὡς ἐγεινάμην.
<gregory_of_naz. christus_patiens. 2447> Η φυλάκων φάλαγξ δὲ πῶς ἂν ᾔσθετο
<gregory_of_naz. christus_patiens. 2448> τὴν ἐξέγερσιν τοῦ λαθόντος ἀγγέλους;
<gregory_of_naz. christus_patiens. 2449> πῶς ἐκ βροτείων αἱμάτων πλάττει δέμας;
<gregory_of_naz. christus_patiens. 2450> πῶς σὰρξ πέφηνεν ὢν ἄσαρκος πρὶν Λόγος;
<gregory_of_naz. christus_patiens. 2451> πῶς καὶ μένων ὅλος δὲ Πατρὶ πρὸς πόλον,
<gregory_of_naz. christus_patiens. 2452> ὅλος τε παντὶ πρός τ’ ἐμὴν ἦν γαστέρα;
<gregory_of_naz. christus_patiens. 2453> Ταῦτ’ ἐφρύαξαν ἱερεῖς μάτην φθόνῳ.
<gregory_of_naz. christus_patiens. 2454> Ἡμεῖς δὲ, φίλαι, νῦν δράμωμεν πρὸς τάφον,
<gregory_of_naz. christus_patiens. 2455> στείχωμεν ὡς τάχιστα πρὸς τύμβον πάλιν·
<gregory_of_naz. christus_patiens. 2456> πάντ’ ἐξακριβώσωμεν ἀσφαλῶς ἔτι
<gregory_of_naz. christus_patiens. 2457> καὶ πάντα δηλώσωμεν, ὡς ἔχει, φίλοις·
<gregory_of_naz. christus_patiens. 2458> αὐτοί τε συνδραμόντες ὄψονται μάλα. 
<gregory_of_naz. christus_patiens. 2459> Καὶ μὴν ὁ Πέτρος σὺν Ἰωάννῃ φίλῳ,
<gregory_of_naz. christus_patiens. 2460> θᾶττον δραμόντες πρὸς τάφον ζωηφόρον
<gregory_of_naz. christus_patiens. 2461> καὶ πάντ’ ἀκριβώσαντες, εἶπον τοῖς φίλοις,
<gregory_of_naz. christus_patiens. 2462> ὡς Μαγδάλ’ εἶπε Μαρία πιστουμένη,
<gregory_of_naz. christus_patiens. 2463> πρώτη δραμοῦσα, πάντ’ ἀπριβωσαμένη
<gregory_of_naz. christus_patiens. 2464> καὶ τὴν κένωσιν μηνύσασα τοῦ τάφου. 
<gregory_of_naz. christus_patiens. 2465> Ναὶ ναὶ πρὸ πασῶν ἥδ’ ἔδραμεν ἐς τάφον,
<gregory_of_naz. christus_patiens. 2466> ἐγώ τε ταύτῃ ξυνέδραμον αὐτίκα,
<gregory_of_naz. christus_patiens. 2467> καὶ τὴν κένωσιν εἴδομεν πρὶν τοῦ τάφου,
<gregory_of_naz. christus_patiens. 2468> ἄρσιν τ’ ἔδοξε τήνδε νεκροῦ φιλτάτου
<gregory_of_naz. christus_patiens. 2469> καὶ πρὸς τόπον σώματος ἄλλον που θέσιν.
<gregory_of_naz. christus_patiens. 2470> Ἀλλ’ εὐθέως ἔγνωμεν, ὡς τὸ πρᾶγμ’ ἔχει,
<gregory_of_naz. christus_patiens. 2471> καὶ τοῦτο μύσταις Μαρία δραμοῦσ’ ἔφη·
<gregory_of_naz. christus_patiens. 2472> Πέτρος δ’ ἀναστὰς ἔδραμε πρὸς τὸν τάφον,
<gregory_of_naz. christus_patiens. 2473> ξυνέδραμ’ αὐτίκα τε μύστης παρθένος
<gregory_of_naz. christus_patiens. 2474> εἶδόν θ’, ἅτιν’ εἴρηκε Μαρία σφισιν.
<gregory_of_naz. christus_patiens. 2475> Αὖ δ’ ἄμμες ἐλθεῖν κατόπιν γ’ ἐδράμομεν.
<gregory_of_naz. christus_patiens. 2476> Ἐγγὺς δ’ ὅμως πάρεστιν ἥδ̓ ἡ Μαγδάλα,
<gregory_of_naz. christus_patiens. 2477> φήσειέ τ’ αὐτὴ πᾶν ὅραμα δρᾶμα τε. 
<gregory_of_naz. christus_patiens. 2478> Τί φὴς, κόρη δέσποινα, χάρμα τοῦ γένους; 
<gregory_of_naz. christus_patiens. 2479> Ἅττα προϊδεῖν καὶ προειπεῖν τοῖς φίλοις
<gregory_of_naz. christus_patiens. 2480> εἴρηκας αὐτὴ, ταῦτ’ ἀπαγγέλλω κόραις. 
<gregory_of_naz. christus_patiens. 2481> Οὕτως ἔχει, δέσποινα, καθάπερ λέγεις.
<gregory_of_naz. christus_patiens. 2482> Οἶδας γὰρ, οἶδας τῷ τάφῳ με πρωΐσαι,
<gregory_of_naz. christus_patiens. 2483> ὅσα τ’ ἔφην, ἔκλυες. Οὐ χρή μ’ αὖ λέγειν,
<gregory_of_naz. christus_patiens. 2484> ἅπερ δραμοῦσα πρὸς πανόλβιον τάφον
<gregory_of_naz. christus_patiens. 2485> σὺν σοὶ τὸ πρῶτον, εἶτα σὺν μύσταις δυοῖν,
<gregory_of_naz. christus_patiens. 2486> κἀκεῖ δακρυχέουσα, παρισταμένη
<gregory_of_naz. christus_patiens. 2487> ἀνιστόρησα κἀκριβωσάμην τρανῶς·
<gregory_of_naz. christus_patiens. 2488> λευχειμονοῦντας τ’ εἶδον ἀγγέλους δύο,
<gregory_of_naz. christus_patiens. 2489> ἄνω κάτω τε τοῦ τάφου καθημένους,
<gregory_of_naz. christus_patiens. 2490> τὸν μὲν κεφαλῇ, τόνδε δ’ αὖ πρὸς τοὺς πόδας·
<gregory_of_naz. christus_patiens. 2491> καὶ τούσδ’ ἀπαστράπτοντας ἰδοῦσ’ ἐνθέως
<gregory_of_naz. christus_patiens. 2492> ἔστην καταπλαγεῖσα χαρᾷ καὶ φόβῳ·
<gregory_of_naz. christus_patiens. 2493> εἶτ’ αὖ δι’ γῆρυν, οὐχ ἣν εἰκάσαι,
<gregory_of_naz. christus_patiens. 2494> ἐδεξάμην γε καὶ μετεστράφην τρόμῳ·
<gregory_of_naz. christus_patiens. 2495> αὐτίκα δ’ ἀθρῶ Χριστὸν ἐν καινῇ θέᾳ·
<gregory_of_naz. christus_patiens. 2496> μορφῇ γὰρ οὔτι φαῦλον εἰσβαλεῖν ἔφην,
<gregory_of_naz. christus_patiens. 2497> πίτνω τε πρὸς γῆν καὶ ποδῶν ἐφηπτόμην·
<gregory_of_naz. christus_patiens. 2498> ὅδ’ ἀπέπεμπε καὶ φίλοις ἔπεμπέ με·
<gregory_of_naz. christus_patiens. 2499> καὶ τοῦδ’ ἀκούσασ’, ὧν ἐφιέμην μαθεῖν,
<gregory_of_naz. christus_patiens. 2500> ὡς πρὸς πόλον γ’ ἄνεισι καὶ τὸν Πατέρα·
<gregory_of_naz. christus_patiens. 2501> οὔπω δ’ ἀναβέβηκεν, ὡς ἔφη, τέως,
<gregory_of_naz. christus_patiens. 2502> ἐν γῇ μένων δὲ πρὸς Γαλιλαίαν φίλους,
<gregory_of_naz. christus_patiens. 2503> ὡς σφίσιν εἶπε, προφθάνειν καὶ προσμένειν·
<gregory_of_naz. christus_patiens. 2504> μύσταις ἅπαντα ταῦτα τοῖς φίλοις ἔφην.
<gregory_of_naz. christus_patiens. 2505> Οἵδ’ οὐδὲν ἡγήσαντο τοὺς ἐμοὺς λόγους,
<gregory_of_naz. christus_patiens. 2506> ἀλλ’ ἦλθον αὐτοὶ πρὸς τάφον ταχυδρόμοι
<gregory_of_naz. christus_patiens. 2507> εἶδόν θ’, ἅπερ γ’ ἔκλυες· οὐ χρή τ’ αὐ λέγειν,
<gregory_of_naz. christus_patiens. 2508> ἅτε ξυνούσης καὶ σέθεν πρὸ βραχέος
<gregory_of_naz. christus_patiens. 2509> ἔκλυον ἱστόρησα τ’, οἶδας παγκάλως.
<gregory_of_naz. christus_patiens. 2510> Τὰ πρὶν γὰρ ἀκούσασα σὺν φίλαις κόραις
<gregory_of_naz. christus_patiens. 2511> θάμβει καταπλαγεῖσ’ ἐμοὶ ξυνιέναι
<gregory_of_naz. christus_patiens. 2512> ξὺν δυσὶν ἄλλαις Μαρτίαις φιλουμέυαις
<gregory_of_naz. christus_patiens. 2513> ἔδραμες ἰδεῖν, ἅπερ ἔκλυες πάρος.
<gregory_of_naz. christus_patiens. 2514> εἶδές τε πάντα καὶ σὸν Υἱὸν, ὡς ἔδει.
<gregory_of_naz. christus_patiens. 2515> Εγὼ δὲ κλύω καὶ φίλων ἄλλους δύο
<gregory_of_naz. christus_patiens. 2516> νῦν, ἀπιόντας ὡς πρὸς ἀγρὸν, τόνδ’ ἰδεῖν
<gregory_of_naz. christus_patiens. 2517> καὶ πάντα μαθεῖν, ὧν μαθεῖν εἶχον πόθου.
<gregory_of_naz. christus_patiens. 2518> οἱ καὶ τρέχουσι τοῖς φίλοις εἰρηκέναι·
<gregory_of_naz. christus_patiens. 2519> κἀκεῖσ’ ἐπελθεῖν θᾶττον ἡμᾶς νῦν δέον·
<gregory_of_naz. christus_patiens. 2520> ἴσως ἴδωμεν αὖτε καὶ τὸν Δεσπότην.
<gregory_of_naz. christus_patiens. 2521> Ιδοὺ γὰρ ἤδη καὶ κνέφας τῆς ἑσπέρας·
<gregory_of_naz. christus_patiens. 2522> δράμωμεν οὖν, δράμωμεν, ᾗχι τοὺς φίλους
<gregory_of_naz. christus_patiens. 2523> τὸ νυκτερινὸν συνάγειν οἶμαι κνέφας. 
<gregory_of_naz. christus_patiens. 2524> Ἰδοὺ κατειλήφαμεν οἶκον Μαρίας,
<gregory_of_naz. christus_patiens. 2525> ὅποι παρεῖναι καὶ φίλους μύστας κλύω,
<gregory_of_naz. christus_patiens. 2526> ἐντὸς πυλῶν μένοντας ἐγκεκλεισμένους,
<gregory_of_naz. christus_patiens. 2527> πάντως τρέμοντας τοὺς μιαιφόνους ἔτι·
<gregory_of_naz. christus_patiens. 2528> καὶ κλεῖθρα πυλῶν ἠσφαλισμένα μένει.
<gregory_of_naz. christus_patiens. 2529> Πῶς δ’ εἰσίωμεν τῶν θυρῶν κεκλεισμένων;
<gregory_of_naz. christus_patiens. 2530> Ἤδη δ’ ἔκλυεν ὑπανοίγει τ’ ἠρέμα
<gregory_of_naz. christus_patiens. 2531> Μαρία φίλη, συγκαλεῖ τ’ εἰσιέναι.
<gregory_of_naz. christus_patiens. 2532> Ἀλλ’ εἰσίωμεν ἡσύχῳ ποδὸς βάσει,
<gregory_of_naz. christus_patiens. 2533> ὡς μὴ θορυβήσωμεν ἐμφόβους φίλους.
<gregory_of_naz. christus_patiens. 2534> Ἰδοὺ συνηθροίσθημεν ἕνδεκα φίλοις
<gregory_of_naz. christus_patiens. 2535> ἄλλοις τε πᾶσι τοῖς συνιοῦσι σφίσιν·
<gregory_of_naz. christus_patiens. 2536> αὖθις δὲ πύλας ἀσφαλίζει Μαρία.
<gregory_of_naz. christus_patiens. 2537> Οὐκοῦν σίγα κλύωμεν αὐτοῦ Κλεόπα·
<gregory_of_naz. christus_patiens. 2538> πάρεστι καὶ γὰρ, ὡς ὁρῶ, καὶ πόλλ’ ᾄδει
<gregory_of_naz. christus_patiens. 2539> τὸν Δεσπότην φῆναί τε καὶ δράσαι σφίσιν,
<gregory_of_naz. christus_patiens. 2540> ὅπως τέ μιν συνῆκαν ἄρτου τῇ κλάσει.
<gregory_of_naz. christus_patiens. 2541> Ἄ ἄ· σίγα σίγα·
<gregory_of_naz. christus_patiens. 2542> Ἕστηκεν ἰδοὺ Δεσπότης θυρῶν ἔσω·
<gregory_of_naz. christus_patiens. 2543> ὄντως μεγίστου θαύματος τόδ’ ἄξιον.
<gregory_of_naz. christus_patiens. 2544> Πῶς πῶς πάρεστι τῶν θυρῶν κεκλεισμένων;
<gregory_of_naz. christus_patiens. 2545> τάχ’ ὡς ἀνέστη καὶ τάφου κεκλεισμένου
<gregory_of_naz. christus_patiens. 2546> καὶ πρὶν προῆλθεν ἐκ πυλῶν τῆς παρθένου,
<gregory_of_naz. christus_patiens. 2547> ἄλυτα τηρῶν κλεῖθρα μητρὸς πανάγνου. 
<gregory_of_naz. christus_patiens. 2548> Εἰρήνη ὑμῖν.
<gregory_of_naz. christus_patiens. 2549> Τί δὴ θροεῖσθε; χεῖρας ἰδοὺ καὶ πόδας
<gregory_of_naz. christus_patiens. 2550> αὐτήν τε πλευρὰν τὴν ἐμὴν νενυγμένην
<gregory_of_naz. christus_patiens. 2551> τρανῶς ἰδόντες γνῶτε μ’, ὡς ἐγὼ πάλιν
<gregory_of_naz. christus_patiens. 2552> εἴμ’ αὐτός· οὐ γὰρ πνεῦμα σάρκα πως ἔχει,
<gregory_of_naz. christus_patiens. 2553> οὐδ’ ὀστέα ξύνεστι τῷ πνεύματί που,
<gregory_of_naz. christus_patiens. 2554> καθάπερ αὐτὸν νῦν ὁρᾶτ’ ἔχοντά με,
<gregory_of_naz. christus_patiens. 2555> καὶ ψηλαφήσαντές μ’ ἴδηθ’, ὡς πάντ’ ἔχω.
<gregory_of_naz. christus_patiens. 2556> Καθὼς δ’ ὁ Πατὴρ ἐνθάδ’ ἀπέσταλκε με.
<gregory_of_naz. christus_patiens. 2557> οὕτως ὑμᾶς πρὸς κόσμον ἐκπέμπω κἀγὼ
<gregory_of_naz. christus_patiens. 2558> καὶ Πνεῦμ᾿ ἅγιον ἐμπνέω φίλοις ὑμῖν,
<gregory_of_naz. christus_patiens. 2559> ὅπερ λαβόντες παντὶ κηρύξατε με
<gregory_of_naz. christus_patiens. 2560> σὺν Πατρὶ καὶ Πνεύματι τῷ παναγίῳ.
<gregory_of_naz. christus_patiens. 2561> Ἄπιτε γοῦν, ἄπιτε, κήρυκες φίλοι,
<gregory_of_naz. christus_patiens. 2562> ᾄσατ’ ἐπινίκι’ ἀνὰ πᾶσαν χθόνα
<gregory_of_naz. christus_patiens. 2563> καὶ βασιλείους ἀμφιδραμόντες δόμους
<gregory_of_naz. christus_patiens. 2564> ἐρεῖτε, Δαυΐδου πόλις πᾶσ’ ὡς ἴδη
<gregory_of_naz. christus_patiens. 2565> σωτήριον τάχιστ’ ἐκ τάφου.
<gregory_of_naz. christus_patiens. 2566> Ἔσεσθέ μοι μάρτυρες ἐν πάσῃ χθονί·
<gregory_of_naz. christus_patiens. 2567> σώσει δ’ ἑαυτὸν, ὃς λόγον δεδεγμένος
<gregory_of_naz. christus_patiens. 2568> ἀσπάσεται βάπτισμα, ῥύσιον λύθρου·
<gregory_of_naz. christus_patiens. 2569> ὃς δ’ ἀποδιώξειε τοὺς ὑμῶν λόγους,
<gregory_of_naz. christus_patiens. 2570> ὅδ’ ὡς ἄπιστος ἐμπέσῃ κατακρίσει.
<gregory_of_naz. christus_patiens. 2571> Ἐφ’ ᾧ δίδωμι Πνεύματος θείου χάριν·
<gregory_of_naz. christus_patiens. 2572> οὗ δ’ ἂν λύσητε δεσμὸν ἀμπλακημάτων,
<gregory_of_naz. christus_patiens. 2573> καὶ δεσμόλυτος εὑρεθήσεται τότε·
<gregory_of_naz. christus_patiens. 2574> οὗ δ’ ἂν κρατῆτε δεσμὸν αμαρτημάτων,
<gregory_of_naz. christus_patiens. 2575> δεσμοῖς ἀλύτοις κεκρατημένος μενεῖ.
<gregory_of_naz. christus_patiens. 2576> τοιῶνδε δεσμῶν ἀλύτων με, παντάναξ,
<gregory_of_naz. christus_patiens. 2577> ὁ δεσμολύτης αὐτὸς ὢν, Σῶτερ, λῦσον,
<gregory_of_naz. christus_patiens. 2578> οἷς, φεῦ· με κατέδησεν ἀπροσεξία
<gregory_of_naz. christus_patiens. 2579> ἐχθρός θ’ ὁ πλάνος κατεβάρυνε φθόνῳ,
<gregory_of_naz. christus_patiens. 2580> ὁρῶν με τῶν πρὶν ἀλύτων λελυμένον
<gregory_of_naz. christus_patiens. 2581> τῇ πρὸς σὲ πίστει, δωρεᾷ φιλαγάθῳ.
<gregory_of_naz. christus_patiens. 2582> Χαῖρ’, ἐσθλὸς ἐσθλοῦ Παῖ, βασιλεῦ παντάναξ,
<gregory_of_naz. christus_patiens. 2583> τὸν ἀρχέκακον καταπατήσας ὄφιν,
<gregory_of_naz. christus_patiens. 2584> ἔσχατον ἐχθρὸν καμβαλών τε τὸν πότμον,
<gregory_of_naz. christus_patiens. 2585> οἷς μή μ’ ἐάσῃς κυριευθῆναι πάλιν.
<gregory_of_naz. christus_patiens. 2586> Ἄναξ Ἄναξ ἄφθιτε, σὺ Θεὸς μέγας
<gregory_of_naz. christus_patiens. 2587> κριτής τε πανένδικος ἔρχῃ με κρίνων·
<gregory_of_naz. christus_patiens. 2588> πῶς γοῦν ἐγώ σε τῷ τότ’ ἀθρήσω, Λόγε;
<gregory_of_naz. christus_patiens. 2589> ὄμμασι θ’ οἵοις ἀτενίσω σὸν θρόνον,
<gregory_of_naz. christus_patiens. 2590> ἐμαυτὸν ἀνάξιον ἐνδείξας τάλας
<gregory_of_naz. christus_patiens. 2591> πόλου τε καὶ γῆς σῆς τε δημιουργίας;
<gregory_of_naz. christus_patiens. 2592> Ὁ δυσμενὴς ἥρπασε, κατήγαγε με
<gregory_of_naz. christus_patiens. 2593> εἰς βόθρον, εἰς τάρταρον, εἰς χάος μέγα·
<gregory_of_naz. christus_patiens. 2594> σφοδρῶς διώξας κατέλαβέ μ’ ὁ πλάνος,
<gregory_of_naz. christus_patiens. 2595> ὅλον με κατέπτωσεν εἰς ᾄδου ζόφον.
<gregory_of_naz. christus_patiens. 2596> Ἔλεε, Θεέ, νέμε χέρε, φέρε με
<gregory_of_naz. christus_patiens. 2597> καὶ μή μ’ ἐάσῃς χάρμα τῷ βροτοκτόνῳ.
<gregory_of_naz. christus_patiens. 2598> Σόν εἰμι πλάσμα, σύ με παίδευσον, Λόγε.
<gregory_of_naz. christus_patiens. 2599> καὶ πλῆξον αὐτὸς φιλαγάθως ἐνθάδε
<gregory_of_naz. christus_patiens. 2600> καὶ μὴ γεέννῃ παραπεμφθῆναι λίπῃς.
<gregory_of_naz. christus_patiens. 2601> Ῥύσιε, λισσόμεσθά σ’, ἠδικήκαμεν
<gregory_of_naz. christus_patiens. 2602> καὶ σῶμα καὶ ψυχή τε καὶ νοῦς ἀθλίως·
<gregory_of_naz. christus_patiens. 2603> ἡμάρτομεν σοι πολλά τ’ ἠνομήσαμεν.
<gregory_of_naz. christus_patiens. 2604> Ὄψ’ ἐμάθομεν, ὅτ’ ἐχρῆν, οὐκ εἰδότες,
<gregory_of_naz. christus_patiens. 2605> κοὐδ’ ἔκτοτ’ ἐδράσαμεν, ἅπερ σοι φίλα.
<gregory_of_naz. christus_patiens. 2606> Γινώσκομεν σφάλματα, σὺ δὲ παρόρα·
<gregory_of_naz. christus_patiens. 2607> ἴδμεν δέ σ’ ὀργὰν οὐχ ὁμοιοῦσθαι βροτοῖς.
<gregory_of_naz. christus_patiens. 2608> Οἴκτειρον, ὦ Σῶτερ, με μηδὲ ταῖς ἐμαῖς
<gregory_of_naz. christus_patiens. 2609> ἀμπλακίαισιν ἀπολέσθαι καλλίπῃς.
<gregory_of_naz. christus_patiens. 2610> Παῖς γὰρ ἐγὼ σὸς παῖς τε παιδίσκης σέθεν,
<gregory_of_naz. christus_patiens. 2611> ἐμοῦ δ’ ἕκητι πότμον ὑπέστης, Λόγε,
<gregory_of_naz. christus_patiens. 2612> καὶ δυσμενεῖ με χάρμα μὴ καταλίπῃς,
<gregory_of_naz. christus_patiens. 2613> ῥάβδῳ δὲ σῇ παίδευε, πλὴν φιλαγάθως.
<gregory_of_naz. christus_patiens. 2614> Πρέσβιν δέδεξο μητέρα σὴν, ὦ Λόγε,
<gregory_of_naz. christus_patiens. 2615> σφᾶς δ’, οἷς ἔδωκας δεσμολύτιν σου χάριν.
<gregory_of_naz. christus_patiens. 2616> Πότνια, πότνα, παμμάκαιρα Παρθένε,
<gregory_of_naz. christus_patiens. 2617> σὺ μὲν μακάρων δάπεδον ναίεις, πόλον,
<gregory_of_naz. christus_patiens. 2618> ἅπαν πάχος βρότειον ἀλλαξαμένη
<gregory_of_naz. christus_patiens. 2619> ἀφθαρσίας τ’ ἄμφιον ἐστολισμένη
<gregory_of_naz. christus_patiens. 2620> ἀεί τ’ ἀγήρως ὡς Θεὸς δ’ ἐγνωσμένη·
<gregory_of_naz. christus_patiens. 2621> λόγοις δ’ ἐμοῖς ἄνωθεν εὐμενὴς ἕσο.
<gregory_of_naz. christus_patiens. 2622> Ναὶ ναὶ, Κόρη πάγκλυτε, τοὺς λόγους δέχου·
<gregory_of_naz. christus_patiens. 2623> μόνον γάρ ἐστι τοῦτό σοι βροτῶν γέρας,
<gregory_of_naz. christus_patiens. 2624> ὡς τοῦ Λόγου σοι μητρὶ, κἂν ὑπὲρ λόγον.
<gregory_of_naz. christus_patiens. 2625> Ὅθεν πεποιθώς σ’ ἐν λόγοις ἀμείβομαι
<gregory_of_naz. christus_patiens. 2626> καί σοι στέφανον πλεκτὸν ἐξ ἀκηράτου
<gregory_of_naz. christus_patiens. 2627> λειμῶνος, ὦ δέσποινα, κοσμήσας φέρω,
<gregory_of_naz. christus_patiens. 2628> ἀνθ’ ὧν με πολλῶν ἠξίωσας χαρίτων
<gregory_of_naz. christus_patiens. 2629> ἀεί τε ῥύῃ συμφορῶν πολυτρόπων,
<gregory_of_naz. christus_patiens. 2630> ἐχθρῶν ὁρατῶν ἀοράτων τε πλέον.
<gregory_of_naz. christus_patiens. 2631> Τέλος δὲ κάμψαιμ’, ὥσπερ ἠρξάμην, βίου,
<gregory_of_naz. christus_patiens. 2632> πλουτῶν ἀεί σε προστάτιν παντὸς βίου
<gregory_of_naz. christus_patiens. 2633> καὶ πρέσβιν εὐπρόσδεκτον ἐς σὸν Υἱέα
<gregory_of_naz. christus_patiens. 2634> σὺν εὐαρεστήσασιν αὐτῷ φιλάγνοις.
<gregory_of_naz. christus_patiens. 2635> Μὴ γοῦν ἐάσῃς ἐκδοθῆναι βασάνοις
<gregory_of_naz. christus_patiens. 2636> καὶ χάρμ’ ἔσεσθαι δυσμενεῖ ψυχοφθόρῳ·
<gregory_of_naz. christus_patiens. 2637> Πρόστηθι καὶ ῥῦσαι δὲ πυρὸς καὶ σκότους,
<gregory_of_naz. christus_patiens. 2638> πίστει δικαιοῦσά με καὶ χάριτί σου·
<gregory_of_naz. christus_patiens. 2639> ἐν σοὶ γὰρ ὦπται χάρις ἡμῖν ἐκ Θεοῦ,
<gregory_of_naz. christus_patiens. 2640> καὶ σοὶ χαριστήριον ὕμνον νῦν πλέκω.
<gregory_of_naz. christus_patiens. 2641> Χαῖρ’, ὦ Κόρη πάγχαρτε, μῆτερ παρθένε,
<gregory_of_naz. christus_patiens. 2642> καλλίστα πασῶν παρθένων, ὑπερτάτη,
<gregory_of_naz. christus_patiens. 2643> Οὐρανιώνων ταγμάτων ὑπέρτερα,
<gregory_of_naz. christus_patiens. 2644> δέσποινα, παντάνασσα, χάρμα τοῦ γένους·
<gregory_of_naz. christus_patiens. 2645> ἀεί ποτ᾿ εὖ φρονοῦσα τυγχάνεις γένει
<gregory_of_naz. christus_patiens. 2646> κἀμοὶ μεγίστη πανταχοῦ σωτηρία.
<gregory_of_naz. christus_patiens. 2647> Δός μοι, κυρία, τὴν λύσιν τῶν πταισμάτων
<gregory_of_naz. christus_patiens. 2648> καὶ μοι πάρασχε ψυχικὴν σωτηρίαν.
<gregory_of_naz. christus_patiens. 2649> Ἔχεις ἀληθὲς δρᾶμα κοὐ πεπλασμένον
<gregory_of_naz. christus_patiens. 2650> πεφυρμένον τε μυθικῶν λήρων κόπρῳ,
<gregory_of_naz. christus_patiens. 2651> ὁ φιλομαθὴς εὐσεβοφρόνων λόγων.
<gregory_of_naz. christus_patiens. 2652> Εἰ γοῦν θέλεις σὺ, καὶ Λυκόφρονος τρόπῳ
<gregory_of_naz. christus_patiens. 2653> γλυχόφρονος νῦν ὡς θέμις ἐγνωσμένου
<gregory_of_naz. christus_patiens. 2654> λέξω τὰ πολλὰ νητρεκῶς, ὧν μ’ ἱστορεῖς.
