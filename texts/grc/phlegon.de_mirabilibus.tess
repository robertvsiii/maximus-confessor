<phlegon. de_mira. 1.1> εἰς τὸν ξενῶνα προσπο ρεύεται ταῖς θύραις, καὶ καιομένου τοῦ λύχνου καθημένην εἷδεν τήν ἄνθρωπον παρὰ τῶι Μαχάτηι. οῦκ ἔτι δέ καρτερήσασα πλείονα χρόνον διά τὸ θαυμαστὸν τῆς φαντασίας τρέχει πρὸς τήν μητέρα, καὶ βοή σασα μεγάληι τῆι φωνῆι Χαριτοῖ καὶ Δη μόστρατε, ὢιετο δεῖν ἀναστάντας ἐπὶ τήν θυγατέρα αύτούς μετ’ αύτῆς πορεύεσθαι· πεφηνέναι γάρ ζῶσαν εἶναί τε μετά τοῦ ξένου διά τινα Θείαν βούλησιν ἐν τῶι ξενῶνι. 
<phlegon. de_mira. 1.2> τῆς δέ Χαριτοῦς παράδοξον λόγον ἀκουούσης συνέβη τήν ψυχήν τὸ μέν πρῶτον ἐκπλαγῆ γενομένην ἐκλυθῆναι διὰ τὸ μέγεθος τῆς ἀγγελίας καὶ διά τῆν ταραχήν τῆς τροφοῦ, μετὰ μικρὸν δέ μνησθεῖσαν τῆς θυγατρὸς κλαίειν,τά δέ ἔσχατα καταγνῶναι τῆς πρεσβύτιδος μανίαν κελεύειν τε ἀπαλλάττεσθαι ἀπ’ αύτῆς ταχέως. 
<phlegon. de_mira. 1.3> όνειδιζούσης δέ τῆς τροφοῦ καὶ λεγούσης μετὰ παρρησίας, ὡς αύτή μὲν φρονεῖ τε καὶ ὑγιής ἐστιν, ἡ δέ δι’ ὄκνον ού βούλοιτο τήν ἰδίαν θυγατέρα ἰδεῖν, μόλις ἡ Χαριτὼ τὰ μὲν βιασθεῖσα ὑπὸ τῆς τροφοῦ,τά δέ εἰδῆσαι βουλομένη τὸ συμβεβηκὸς παραγίνεται πρὸς τάς θύρας τῆς ξενῶνος· διὰ δέ τὸ γεγονέναι πλείονα χρόνον, ὡς ἀν δευτέρας T ἀγγελίας συντετελεσμένης, ὀψέ ποτε ἧκεν ή Χαριτώ. διὸ συνέβαινεν ἐκείνους μὲν ήδη ἀναπαύεσθαι. παρακύψασα δ’ οῦν ή μήτηρ τά μέν ἱμάτια καὶτὸν τύπον τῆς ὅψεως ἐνόμιζεν ἐπιγινώσκειν, τήν δέ ἀλήθειαν ἐξετάσαι κατ’ ούδένα τρόπον δυναμένη, τήν ἡσυχίαν ὤιετο δεῖν ἔχειν· πρωὶ γάρ ἤλπιζεν ἀναστᾶσα καταλήψεσθαι τήν ἄνθρωπον. έάν δέ ύστερήσηι, διερωτήσειν τὸν Μαχάτην περὶ πάντων· ού γάρ ἀν ποτε ψεύσασθαι τηλικαύτην πρᾶξιν ἐρωτώμενον αύτόν. διόπερ σιωπήσασα ἀπῆλθεν. 
<phlegon. de_mira. 1.4> ὄρθρου δὲ γενομένου τήν μὲν εἴτε διά θείαν βούλησιν ἐίτε κατ’ αὐτοματισμόν λαθοῦσαν ἀπελθεῖν συνέβη, τήν δὲ παραγενομένην διὰ τῆν ἀπόλυσιν δυσφορεῖν [τῶι νεανίσκωι], καὶ τῶι ξένωι πάντα ἐξ ἀρχῆς ἐξηγησαμένην ἀξιοῦν περὶ τὰ γόνατα περιπλεκομένην τοῦ Μαχάτου τήν ἀλήθειαν εἰπεῖν μηδὲν ἀποκρυψάμενον. ὁ δὲ νεανίσκος ἀγωνιάσας τήν ἀρχήν μέν διεταράχθη, μόλις δέ ποτε τὸ ὄνομα διεσάφησεν, ὅτι Φιλίννιον εἴη· καὶ τήν ἀρχήν διηγήσατο τῆς εἰσόδου καὶ τήν ἐπιθυμίαν αὐτῆς ἐδήλωσεν ὅση, καὶ ὅτι λάθραι τῶν γεννησάντων ἐφη παραγίνεσθαι πρὸς αύτόν, τά τε ὑπολελειμμένα ὑπὸ τῆς ἀνθρώπου, βουλόμενος ποιῆσαι τό πρᾶγμα πιστόν, ἀνοίξας τόν ῥίσκον ἐξαιρεῖ τόν τε δακτύλιον τὸν χρυσοῦν, ὃν ἔλαβεν παρ’ αύτῆς, καὶ τήν στηθοδεσμίδα, ἣν ἀπολελοίπει τῆι πρότερον νυκτί. 
<phlegon. de_mira. 1.5> ὡς δέ εἶδεν ή Χαριτὼ τηλικαῦτα σημεῖα ἀναβοάι, καὶ διαρρήξασα ἑαυτῆς τά τε ἐνδύματα καὶτὸ ἱμάτιον ἀπό τε τῆς κεφαλῆς ῥίψασα τόν κεκρύφαλον πεσοῦσά τε εἰς τήν γῆν καὶ περιχυθεῖσα τοῖς γνωρίσμασιν, ἐξ ἀρχῆς ἐποίει τὸ πένθος. θεωρῶν δέ ὁ ξένος τὸ γινόμενον καὶ πάντας ὄντας ύπερπαθεῖς καὶ θρηνοῦντας ὡσανεὶ νῦν μέλλοντας κατορύττειν τήν ἄνθρωπον, συνεχεῖτο καὶ παρεκάλει δεόμενος παύσασθαι, ἐπαγγελλόμενος ἐάν παραγένηται δείξειν αύτήν. ἡ δέ πεισθεῖσα καί ἐντειλαμένη αύτῶι φροντίσαι μη παρέργως τῶν ἐπηγγελμένων ἀπελύθη πρὸς αὑτήν. 
<phlegon. de_mira. 1.6> νυκτὸς δέ ἐπιγενομένης καὶτῆς ὥρας οὔσης καθ’ ἣνῆ Φιλίννιον εἰώθει παραγίνεσθαι πρός αὑτόν, οἱ μὲν προσετήρουν εἰδῆσαι θέλοντες τήν άφιξιν,ή δέ ἧκεν. εἰσελθούσης δέ κατὰ τὸν εἰθισμένον καιρόν καί καθεζομένης ἐπὶ τήν κλίνην, ούδέν προσποιηθεὶς ὁ Μαχάτης, ἐξετάσαι δὲτὸ πρᾶγμα βουλό μενος, τό πλέον ού πιστεύων, εἰ νεκράι πλησιάζοι, οὕτως ἐπιμελῶς παραγιγνομένης κατὰ τὸν αὑτὸν καιρόν, ἔτι δέ δειπνούσης μετ’ αὑτοῦ καὶ συμπινούσης, ἀπίστως εἶχεν οἷς ἐκεῖνοι προήγγειλαν, ὤιετο δὲ νεκρορύκτας τινάς διωρυχέναι τόν τάφον καί πεπρακέναι τὰ ἱμάτια καί τά χρυσία τῶι πατρὶ τῆς ἀνθρώπου. βουλόμενος οὖν τήν ἀκρίβειαν εἰδῆσαι πέμπει τοὺς παῖδας λάθραι καλοῦντας αύτούς. 
<phlegon. de_mira. 1.7> ταχέως δέ παραγενομένων τοῦ τε Δημοστράτου καί τῆς Χαριτοῦς ἰδόντων τε αὑτήν καί γενομένων τὸ μέν πρῶτον ἀφώνων τε καὶ ἐκπλαγῶν διὰ τό παράδοξον τῆς ὄψεως, ὕστερον δέ ἀναβοησάντων μέγα καὶ περιπεσόντων τῆι θυγατρί, τότεὴ Φιλίννιον τοσαῦτ’ εἶπεν αὑτοῖς· ὧ μῆτερ καί πάτερ, ὡς ἀδίκως έφθονήσατέ μοι μετὰ τοῦ ξένου ἐπὶ τρεῖς ἡμέρας γενέσθαι ἐν τῆι πατρώιαι οἰκίαι λυποῦσαν ούδένα. τοιγαροῦν ὑμεῖς μὲν πενθήσετε ἐξ ἀρχῆς διὰ τήν πολυπραγμοσύνην, ἐγὼ δέ ἄπειμι πάλιν εἰς τὸν διατεταγμένον τόπον· ού γάρ ἀνευ θείας βουλήσεως ἦλθον εἰς ταῦτα. 
<phlegon. de_mira. 1.8> τοσαῦτα εἰποῦσα παρά χρῆμα ἐγένετο νεκρά, ἐξετέτατό τε ἐπὶ τῆς κλίνης ἐμφανὲς τὸ σῶμα. τῆς δέ μητρὸς περιχυθείσης καὶτοῦ πατρὸς περὶ αὐτὴν καί θορύβου πολλοῦ καί θρήνου κατὰ τήν οἰκίαν γενομένου διά τό πάθος, ὡς ἀνηκέστου γεγονότος συμπτώματος ἅμα τε ἀπίστου θεάματος, ταχέως ἐγένετο δ ιά πόλεως τὸ πρᾶγμα περιβόητον καί μοι προσηγγέλθη. 
<phlegon. de_mira. 1.9> τήν μέν οὑν νύκτα έκείνην διακατέσχον ἐγὼ τοὺς ὄχλους ἀθροιζομένους ἐπὶ τήν οἰκίαν, εὑλαβηθείς μήτις εἴη νεωτερισμὸς διαδεδομένης τοιαύτης φήμης. ὄρθρου δέ βαθέος πλῆρες ἦν τό θέατρον. ῥηθέντων δέ πάντων τῶν κατὰ μέρος ἔδοξεν πρῶτον εἰσελθεῖν ἐπὶ τὸν τάφον ἡμᾶς καί ἀνοίξαντας εἰδῆσαι, πότερον ἐίη τό σῶμα ἐπὶ τῆς κλίνης ἢ κενόν τον τόπον εὑρήσομεν· οὑδὲ γὰρ ἑξάμηνος ἐπεγεγόνει τῶι θανάτωι τῆς ἀνθρώπου. ἀνοιχθείσης δέ ὑφ’ ήμῶν τῆς καμάρας, εἰς ἣν πάντες οἰ οἰκεῖοι μεταλλάσσοντες ἐτίθεντο, ἐπί μὲν τῶν ἄλλων κλινῶν ἐφάνη τά σώματα κείμενα, τῶν δὲ παλαίτερον τετελευτηκότων τὰ ὁστὰ, ἐπὶ μόνης δὲ ἧς η Φιλίννιον ἐτέθη καί συνέβη ταφῆναι εὕρομεν ἐπικείμενον τὸν δακτύλιον τὸν σιδηροῦν, ὃς ἦν τοῦ ξένου, καί τό χρυσόκλυστον ποτήριον, ὅπερ ἐλαβε παρά τοῦ Μαχάτου τῆι πρώτηι τῶν ἡμερῶν. 
<phlegon. de_mira. 1.10> θαυμάσαντες δέ καί ἐκπλαγέντες εὑθέως παρεγενόμε θα πρὸς τὸν Δημόστρατον εἰς τὸν ξενῶνα ὀψόμενοι τήν νεκράν, εἰ κατ’ ἀλήθειαν ἐμφανής ἐστιν. ἰδόντες δέ χαμαὶ κειμένην εἰς τήν ἐκκλησίαν ήθροιζό μεθα· τά γὰρ γεγονότα μεγάλα τε ἦν καί ἄπιστα. 
<phlegon. de_mira. 1.11> θορύβου δέ ὄντος νεανικοῦ κατὰ τήν ἐκκλησίαν καὶ σχεδὸν ούδενὸς δυναμένου κρῖναι τά πράγματα, πρῶτος “’Υλλος, ὁ νομιζόμενος παρ’ ήμῖν οὑ μόνον μάντις ἀριστος ἀλλά καί οἰωνοσκόπος κομψὸς εἶναι, τά τε ἄλλα συνεωρακὼς ἐν τῆι τέχνηι περιττῶς, ἀναστὰς ἐκέλευεν τήν μὲν ἄνθρωπον κατακλείειν ἐκτὸς ὁρίων· ού γάρ συμφερειν ἐτι ταύτην ἐντὸς ὁρίων τεθῆναι εἰς γῆν, ἀποτροπιάσασθαι δὲ Ἑρμῆν Χθόνιον καί Εὐμενίδας, εἶτα οὕτω περικαθαίρεσθαι πάντας, ἁγνίσαι δὲ καί τὰ ἱερά καί ὄσα θεοῖς χθονίοις νομίζεται ποιῆσαι συνέτασσεν. ἐμοί τε ἰδίαι εἶπεν περὶ τοῦ βασιλέως καὶτῶν πραγμάτων θύειν τε Ἐρμῆι Διί τε Ξενίωι καί Ἄρει καί συντελεῖν ταῦτα μή παρέργως. 
<phlegon. de_mira. 1.12> ταῦτα δὲ ἀποφηναμένου τούτου τὸ μὲν συνταχθὲν ήμεῖς ἐπράττομεν, ὁ δέ ξένος ὁ Μαχάτης, πρὸς ὃν παρεγένετο τὸ φάσμα, ὑπ’ ἀθυμίας ἑαυτὸν ἐξήγαγεν τοῦ ζῆν. ἐάν οὑν σοι φαίνηται περὶ τούτων γράφειν τῶι βασιλεῖ, ἐπίστειλον κάμοί, ἵνα καί τῶν σωμάτων τινὰ τῶν ἱστορούντων τὰ κατὰ μέρος ἐξαποστείλω σοι. ἔρρωσο.  
<phlegon. de_mira. 2.1> Ἱστορεῖ δὲ καί ἱέρων Ἱέρων ὁ Ἀλεξανδρεὺςῆ Ἐφέσιος καὶέν Αἰτωλίαι φάσμα γενέσθαι. Πολύκριτος γάρ τις τῶν πολιτῶν ἐχειροτονήθη ὑπὸ τοῦ δήμου Αἰτωλάρχης, ἐπί τρία ἐτη τῶν πολιτῶν αὑτὸν ἀξιωσάντων διά τήν ὑπάρχουσαν ἐκ προγόνων καλοκαγαθίαν. ὢν δέ ἐν τῆι ἀρχῆι ταύτηι ἄγεται γυναῖκα Λο κρίδα, καί συγκο ιμηθείς τρισίν νυξί τῆι τετάρτηι τὸν βίον ἐξέλιπεν. ή δέ ἅνθρωπος ἔμενεν ἐν τῆι οἰκίαι χηρεύουσα. ἡνίκα δέ ὁ τοκετὸς ἤπειγεν, τίκτει παιδίον αἰδοῖα ἐχον δύο, ἀνδρεῖόν τε καί γυναικεῖον, καί τήν φύσιν θαυμαστῶς διηλλαγμένον· τά μέν γάρ ἀνω τοῦ αἰδοίου σκληρά τε καί ἀνδρώδη ήν, τά δέ περὶ τοὺς μηροὺς γυναικεῖα καί ἁπαλώτερα. 
<phlegon. de_mira. 2.2> ἐφ’ ὧι καταπλαγέντες οἰ συγγενεῖς ἀπήνεγκαν εἰς τήν ἀγορὰν τὸ παιδίον καί συναγαγόντες ἐκκλησίαν ἐβουλεύοντο περὶ αὑτοῦ, θύτας τε καί τερατοσκόπους συγκαλέσαντες. τῶν δέ οἱ μὲν ἀπεφήναντο διάστασίν τινα τῶν Αἰτωλῶν καὶ Λοκρῶν ἔσεσθαι (κεχωρίσθαι γάρ ἀπὸ μητρὸς οὔσης Λοκρίδος καί πατρὸς Αἰτωλοῦ), οἱ δέ δεῖν ὤιοντο τὸ παιδίον καί τήν μητέρα ἀπενεγκόντας εἰς τήν ὑπερορίαν κατακαῦσαι. 
<phlegon. de_mira. 2.3> ταῦτα δέ αὐτῶν βουλ ευομένων ἐξαίφνης φαίνεται ὁ Πολύκριτος ὁ προτεθνηκὼς ἐν τῆι ἐκκλησίαι πλησίον τοῦ τέκνου ἔχων ἐσθῆτα μέλαιναν. τῶν δὲ πολιτῶν καταπλαγέντων ἐπὶ τῆι φαντασίαι καί πολλῶν εἰς φυγήν τραπομένων παρεκάλεσε τοὺς πολίτας θαρρεῖν καί μῆ ταράττεσθαι ἐπί τῶι γεγονότι φάσματι. ἐπεὶ δέ ἐλη ξε τὸ πλέον τοῦ θορύβου καὶτῆς ταραχῆς, ἐφθέγξατο λεπτῆι τῆι φωνῆι τάδε· 
<phlegon. de_mira. 2.4> ἐγώ, ἄνδρες πολῖται, τῶι μὲν σώματι τέθνηκα, τῆι δέ εὑνοίαι καί τῆι χάριτι τῆι πρὸς ὑμᾶς ζῶ. καὶ νῦν πάρειμι πρὸς ὑμᾶς παραιτησάμενος τοὺς κυριεύοντας τῶν κατὰ γῆν ἐπὶ τῶι συμφέροντι τῶι ὑμετέρωι. παρακαλῶ τοίνυν ὑμᾶς, πολίτας ὄντας ἐμοῦ, τοῦ μὴ ταράττεσθαι μηδέ δυσχεραίνειν ἐπί τῶι παραδόξωι γεγονότι φάσματι. δέομαι δέ ὑμῶν ἀπάντων, κατευχόμενος πρὸς τῆς ἑκάστου σωτηρίας, ἀποδοῦναί μοι τὸ παιδίον τό ἐξ ἐμοῦ γεγεννημένον, ὅπως μηδὲν βίαιον γένηται ἄλλο τι βουλευσαμένων ὑμῶν μηδ’ ἀρχή πραγμάτων δυσχερῶν καί χαλεπῶν διὰ τήν πρὸς ἐμὲ φιλονεικίαν ὑμῖν γένηται. οὑ γὰρ ἐνδέχεταί μοι περιιδεῖν κατακαυθὲν τὸ παιδίον ὑφ’ ὑμῶν διὰ τήν τῶν ἐξαγγελλόντων ὑμῖν μάντεων ἀποπληξίαν. συγγνώμην μὲν οὖν ὑμῖν ἔχω, ὄτι τοιαύτην ὄψιν ἀπροσδόκητον ἑωρακότες ἀπορεῖτε πῶς ποτε τοῖς παροῦσι πράγμασιν ὀρθῶς χρήσεσθε. εἰ μέν οὖν ἐμοὶ πεισθήσεσθε ἀδεῶς, τῶν παρόντων φόβων καὶτῶν ἐπερχομένων κακῶν ἔσεσθε ἀπηλλαγμένοι. εἰ δέ ἄλλως πως τῆι γνώμηι προπεσεῖσθε, φοβοῦμαι περὶ ὑμῶν μήποτε εἰς ἀνηκέστους συμφορὰς ἀπειθοῦντες ἡμῖν ἐμπέσητε. ἐγώ μέν οὖν διὰ τὴν ὑπάρχουσαν εὔνοιαν ὅτ’ ἔζων καί νῦν ἀπροσδοκήτως παρὼν προείρηκα τὸ συμφέρον ὑμῖν. ταῦτ’ οὖν ὑμᾶς ἀξιῶ μή πλείω με χρόνον παρέλκειν, ἀλλά βουλευσαμένους ὀρθῶς καί πεισθέντας τοῖς εἰρημένοις ὑπ’ ἐμοῦ δοῦναί μοι μετ’ εύφημίας τὸ παιδίον. οὐ γὰρ ἐνδέχεταί μοι πλείονα μηκύνειν χρόνον διὰ τοὺς κατὰ γῆν ὑπάρχοντας δεσπότας. 
<phlegon. de_mira. 2.5> ταῦτα δὲ εἰπών ἡσυχίαν ἔσχεν ἐπ’ ὀλίγον, καραδοκῶν ποίαν ποτὲ ἐξοίσουσιν αύτῶι γνώμην περὶ τῶν ἀξιουμένων. τινές μὲν οὖν ὤιοντο δεῖν ἀποδοῦναι τὸ παιδίον καί ἀφοσιώσασθαι τό τε φάσμα καί τὸν ἐπιστάντα δ αίμονα, οἰ δέ πλεῖστοι ἀντέλεγον, ἐπὶ σχολῆς δεῖν βουλεύσασθαι φάσκοντες, ὡς ὄντος μεγάλου τοῦ πράγματος καὶ οὐ τῆς τυχούσης αὑτοῖς ἀπορίας. 
<phlegon. de_mira. 2.6> συνιδὼν δέ αὐτούς οὐ προσέχοντας ἀλλ’ ἐμποδίζοντας αὐτοῦ τὴν βούλησιν, ἐφθέγξατο αὖθις τάδε· ἀλλ’ οὖν γε, ὣ ἄνδρες πολῖται, ἐὰν ὑμῖν συμβαίνηι τι τῶν δυσχερεστέρων διὰ τήν ἀβουλίαν, μὴ ἐμὲ αἰτιᾶσθε ἀλλὰ τήν τύχην τὴν οὕτως ἐπὶ τό χεῖρον ὑμᾶς ποδηγοῦσαν, ἥτις ἐναντιουμένη κάμοί παρανομεῖν ἀναγκάζει με εἰς τὸ ἴδιον τέκνον. 
<phlegon. de_mira. 2.7> τοῦ δὲ ὄχλου συνδραμόντος καί περὶ τήν ἄρσιν τοῦ τέρατος ἔχοντος, ἐπιλαβόμενος τοῦ παιδίου καί τοὺς πλείστους αὑτῶν άνείρξας ἰταμώτερον διέσπασέ τε αὐτὸ καὶ ήσθιε. κραυγῆς δέ γενομένης καί λίθων ἐπ’ αὑτὸν ἐκριπτομένων ὑπελάμβανον τροπήν αὑτοῦ ποιήσασθαι. ὁ δέ ἄπληκτος ὢν ὑπὸ τῶν λίθων τὸ σῶμα πᾶν τοῦ παιδίου κατανάλωσε πλὴν τῆς κεφαλῆς, καί αύτίκα ἀφανὴς ἐγένετο. 
<phlegon. de_mira. 2.8> δυσφορούντων δ’ αὑτῶν ἐπί τοῖς γενομένοις καί ἐν ἀπορίαι καθεστηκότων ού τῆι τυχούσηι βουλομένων τε ἀποστεῖλαι εἰς Δελφούς, φθέγγεταιὴ κεφαλὴ τοῦ παιδίου ἐπὶ τοῦ ἐδάφους κειμένη καί λέγει χρησμῶι τά ἀποβησόμενα· ὦ πολυύμνητον ναίων χθόνα λαός ἀπείρων, μή στεῖχ’ ἐς Φοίβου τέμενος ναόν τε θυώδη· οὐ γάρ σοι καθαραὶ χέρες αἵματος αἰθέρ’ ἔχουσιν, ἀλλά μύσος προπάροιθε ποδῶν ἔντοσθε κελεύθου. φράζεο δ’ ἐξ ἐμέθεν, τρίποδος δ’ ἀπόειπε κέλευθον· μαντοσύνης πᾶσαν γάρ ἐφετμήν σοι καταλέξω. ἤματι γὰρ τούτωι περιτελλομένου ἐνιαυτοῦ ὥρισται πᾶσιν θάνατος, ψυχαί δὲ βέονται Λοκρῶν Αἰτωλῶν τ’ ἀναμὶξ βουλῆισιν Ἀθήνης. οὑδ’ ἀναπαύλησις κακοῦ ἔσσεται οὐδ’ ἡβαιόν· ήδη γάρ ψακάδες φόνιαι κατὰ κρᾶτα κέχυνται, νὺξ δ’ ἐπὶ πάντα κέκευθε, μέλας δ’ ἐπιδέδρομεν ἀίθρη. αὐτίκα νὺξ δ’ ἔρεβος πᾶσαν κατὰ γαῖαν ὄρωρεν, χῆροι δ’ οἶκοι πάντες ἐπ’ ούδει γυῖα κλινοῦσιν, οὑδὲ γυνὴ πένθος ποτὲ λείψεται οὐδέ νυ παῖδες ἐν μεγάροις γοόωσι φίλους πατέρας περιφύντες· τοῖον γάρ τόδε κῦμα κατέδραμε πᾶσι κατ’ ἄκρης. αἲ αἲ πατρίδ’ ἐμὴν αἰεὶ στένω αἰνά παθοῦσαν μητέρα τ’ αἰνοτάτην, ἡν ὕστερον ἔκλυσεν αἰών. νώνυμνόν τε θεοὶ γένεσιν θήσουσιν ἅπαντες Λοκρῶν τ’ Αἰτωλῶν θ’ ὄ τι που καί σπέρμα λίποιτο, οὕνεκ’ ἐμὴν κεφαλὴν λίποι αἰών, οὐδέ νυ πάντα σώματος ήφάνικεν μέλε’ ἄκριτα, λεῖπε δέ γαῖαν. ἀλλ’ ἄγ’ ἐμὴν κεφαλήν θέμεν ήοῖ φαινομένηφι μηδὲ θ’ ὑπὸ ζοφερὴν γαῖαν κατακρυπτέμεν ἔνδον· αὑτοὺς δὲ προλιπόντας ἑὸν χῶρον μετόπισθεν στείχειν εἰς ἄλλον χῶρον καὶ λαὸν Ἀθήνης, εἴ τινά που θανάτοιο λύσιν κατὰ μοῖραν ἕλησθε.  
<phlegon. de_mira. 3.1> Ἱστορεῖ δὲ καὶ Ἀντισθένης ὁ Περιπατητικός φιλόσοφος Ἀκείλιον Γλαβρίωνα τὸν ὕπατον μετὰ πρεσβευτῶν Πορκίου Κάτωνος καί Λουκίου Οὐαλερίου Φλάκκου παραταξάμενον Ἀντιόχωι ἐν Θερμοπύλαις γενναίως τε ἀγωνισάμενον βιάσασθαι ῥῖψαι μὲν τά ὄπλα τοὺς μετ’ Ἀντιόχου, αὐτὸν δὲ τά μὲν πρῶτα εἰς Ἐλάτειαν μετὰ πεντακοσίων ὑπασπιστῶν φυγεῖν, ἐκεῖθεν δὲ πάλιν εἰς Ἔφεσον ἀναγκάσαι ὑπεξελθεῖν. ὁ δὲ Ἀκείλιος Κάτωνα μὲν εἰς Ῥώμην ἀπέστειλεν ἀπαγγελοῦντα τήν νίκην, αὐτὸς δὲ ἐπ’ Αἰτωλούς καθ’ Ἡράκλειαν ἐστράτευσεν, ἣν ἐξ εὐμαροῦς ἔλαβεν. 
<phlegon. de_mira. 3.2> ἐν δὲ τῆι παρατάξει τῆι γενομένηι πρός Ἀντίοχον ἐν Θερμοπύλαις ἐπιφανέστατα σημεῖα ἐγένετο Ῥωμαίοις. ἐπιφανέντος γὰρ Ἀντιόχου καί φυγόντος, τῆι ἐπιούσηι ἡμέραι ἐγίνοντο οἰ Ῥωμαῖοι περὶ ἀναίρεσιν τῶν ἐκ τῆς σφετέρας δυνάμεως πεπτωκότων καί περὶ συλλογήν λαφύρων τε καί σκύλων καὶ αἰχμαλώτων. 
<phlegon. de_mira. 3.3> Βούπλαγος δέ τις τῶν ἀπὸ Συρίας ἱππάρχης, τιμώμενος παρὰ τῶι βασιλεῖ Ἀντιόχωι, ἔπεσε καί αὐτὸς γενναίως ἀγωνισάμενος. ἀναιρουμένων δὲ τῶν Ῥωμαίων πάντα τά σκῦλα καί μεσούσης τῆς ἡμέρας ἀνέοτη ὁ Βούπλαγος ἐκ τῶν νεκρῶν, ἔχων τραύματα δέκα δύο, καί παραγενόμενος εἰς τὸ στρατόπεδον αὐτῶν ἀνεῖπε λεπτῆι τῆι φωνῆι τούσδε τοὺς στίχους· παῦσαι σκυλεύων στ ρατόν Ἄιδος εἰς χθόνα βάντα· ήδη γὰρ Κρονίδης νεμεσάι Ζεὺς μέρμερα λεύσσων, μηνίει δὲ φόνωι στρατιᾶς καί σοῖσιν ἐπ’ ἔργοις καί πέμψει φῦλον θρασυκάρδιον εἰς χθόνα τήν σήν, οἵ σ’ ἀρχῆς παύσουσιν, ἀμείψηι δ’ οἶά γ’ ἔρεξας. 
<phlegon. de_mira. 3.4> ταραχθέντες δὲ οἰ στρατηγοὶ ἐπὶ τοῖς ῥηθεῖοιν διὰ ταχέων συνήγαγον τὸ πλῆθος εἰς ἐκκλησίαν καί ἐβουλεύοντο περὶ τοῦ γεγονότος φάσματος. ἔδοξεν οὖν τὸν μὲν Βούπλαγον παραχρῆμα μετὰ τά λεχθέντα ἔπη ἀποπνεύσαντα κατακαύσαντας θάψαι. καθαρμὸν δὲ ποιήσαντας τοῦ στρατοπέδου θῦσαι Διί Ἀποτροπαίωι καί πέμψαι εἰς Δελφοὺς ἐρωτήσοντας τόν θεὸν τί χρὴ ποιεῖν. 
<phlegon. de_mira. 3.5> παραγενομένων δέ Πυθῶδε τῶν θεωρῶν καί πυνθανομένων τί ποιητέον, ἀνεῖπεν ἡ Πυθία τόνδε τόν χρησμόν· ίσχεο νῦν, Ῥωμαῖε, δίκη δέ τοι ἔμμονος ἔστω, μή σοι ἐφορμήσηι Παλλάς πολὺ φέρτερον ”Αρη χηρώσηι τ’ ἀγοράς, σὺ δέ, νήπιε, πολλὰ μογήσας ἵξεαι ἐς χώρην τήν σὴν πολὺν ὄλβον ὀλέσσας. 
<phlegon. de_mira. 3.6> ἀκούσαντες οὑν τοῦ λόγου τούτου τὸ μὲν ἐπιστρατεῦσαι ἐπί τινα τῶν ἐν τῆι Εὑρώπηι κατοικούντων ἀπέγνωσαν τὸ παράπαν, ἀναζεύξαντες δὲ ἀπὸ τοῦ προειρημένου τόπου παρεγένοντο ἐπί Ναύπακτον τῆς Αἰτωλίας, οὑ ἐστιν ἱερὸν κοινόν τῶν Ἑλλήνων, ηύτρέπιζόν τε θυσίας δημοτελεῖς ἀπαρχάς τε ἐξ ἔθους. τούτων δέ ἐπιτελουμένων ὁ στρατηγός Πόπλιος ἐμμανής γενόμενος καί παράφρων ἀποφθέγγεται πολλά τινα ἐνθουσιωδῶς, τά μὲν ἐν μέτρωι, ἔστιν δ’ ἃ καὶ καταλογάδην. διαγγελθέντος δὲ τῶι πλήθει τοῦ πράγματος συνέθεον πάντες πρὸς τήν σκηνήν τοῦ Ποπλίου, ἄμα μέν ὑπαγωνιῶντες καὶ ἐκπεπληγμένοι ἐπί τῶι τὸν κράτιστον αὐτῶν καί δυνάμενον ἀφηγεῖσθαι μετ’ ἐμπειρίας ήτυχηκέναι, ἄμα δέ ἀκούειν βουλόμενοι τά λεγόμενα, καί τοσοῦτος ἐγένετο ώθισμός, ὥστε τινας αὐτῶν πιεσθέντας βιαιότερον ἀποπνιγῆναι. 
<phlegon. de_mira. 3.7> τὰ μὲν οὐν ἐν μέτρωι ῥηθέντα ὑπ’ αὑτοῦ, ἔτι ὄντος ἐν τῆι σκηνῆι, ἔστιν τάδε· ἲΩ πατρίς, οἷόν σοι λυγρὸν φέρει ”Αρη Ἀθήνη, ἡνίκα πορθήσασ’ Ἀσίην πολύολβον ἵκηαι Ἰταλίην ἐς γαῖαν ἐυστεφάνους τε πόληας Θρινακίης νήσου πολυηράτου, ἢν κτίσατο Ζεύς· ἥξει γὰρ στρατιή πολυφέρτατος, ὀβριμόθυμος τηλόθεν ἐξ Ἀσίη ς, ὄθεν ἡλίου ἀντολαί εἰσιν, καί βασιλεὺς διαβάς στεινὸν πόρον Ἑλλησπόντου ὃρχια πιστὰ τεμεῖ πρός κοίρανον Ἠπειρώτην. ἄξει δ’ εἰς Ῥώμην στρατιὴν ἀνάριθμον ἀγείρας πάντοθεν ἐκ τ’ Ἀσίης ἡδ’ Εὐρώπης ἐρατεινῆς,  καί σε δαμᾱι, χήρους δ’ οἴκους καί  τείχεα θήσει,  δουλοσύνην δ’ ἐπὶ πᾶσιν ἐλεύθερον  ἡμαρ ἀπούρας  τεύξει μήνιδος οὕνεκ’ Ἀθηναίης μεγαθύμου.  
<phlegon. de_mira. 3.8> ἀνειπὼν δὲ τοὺς στίχους τούτους ὥρμησεν ἐκ τῆς σκηνῆς ἐν χιτῶνι καὶ ἀπεφθέγγετο καταλογάδην τάδε· μηνύομεν, ὧ ἄνδρες στρατιῶται καί πολῖται, διαβάντας ἐκ τῆς Εὐρώπης εἰς τὴν Ἀσίαν νικῆσαι ὑμᾶς τὸν βασιλέα Ἀντίοχον ναυμαχήσαντάς τε καί πεζῆι παραταξαμένους, κυριεῦσαι δὲ τῆς ἐπίταδε τοῦ Ταύρου χώρας πάσης καὶτῶν πόλεων τῶν έκτισμένων ἐν αὐτῆι, ἐκβαλόντας τόν Ἀντίοχον εἰς Συρίαν, ταύτην δὲ παραδοθῆναι καί τὰς πόλεις τοῖς Ἀττάλου υἱοῖς, Γαλάτας τε τοὺς κατοικοῦντας ἐν τῆι Ἀσίαι παραταξαμένους πρὸς ὑμᾶς ἡσσηθῆναι, τῶν τε γυναικῶν καί τέκνων καὶ τῆς ἀποσκευῆς πάσης κυριεῦσαι ὑμᾶς καί ἀγαγεῖν εἰς τήν Εὐρώπην, τοὺς δὲ κατοικοῦντας ἐν τῆι Εὑρώπηι τὴν παραλίαν Θρᾶικας τῆς τε Προποντίδος καὶ Ἑλλησπόντου ἀναλύουσιν ὑμῖν ἀπὸ τῆς στρατείας ἐπίθεσιν ποιήσασθαι περὶ τὴν τῶν Αἰνιάνων χώραν καί τινας διαφθείραντας ἀφελέσθαι μέρος τι τῆς προνομῆς, διασωθέντων δὲ τῶν ἄλλων καὶ κομισθέντων εἰς Ῥώμην ἔσεσθαι συνθήκας πρὸς βασιλέα Ἀντίοχον, ἐφ’ ὧι χρή ματα μέν εἰσοίσει καὶ χώρας τινός ἀποστήσεται. 
<phlegon. de_mira. 3.9> ἀναγορεύσας δὲταῦτα ἀνακεκράγει μεγάληι τῆι φωνῆι λέγων τάδε· ἐκ τῆς Ἀσίας όρῶ διαβαινούσας δυνάμεις χαλκοστέρνους καί βασιλέας ἐπί τὸ αὐτὸ συναγομένους καί ἔθνη παντοδαπά ἐπὶ τήν Εὐρώπην, ἵππων τε κτύπον δοράτων τε ψόφον καί φόνον αἱματόφυρτον λεηλασίαν τε δεινὴν πτώσεις τε πύργων καί τειχῶν κατασκαφάς ἐρημίαν τε χθονός ἀμύθητον. 
<phlegon. de_mira. 3.10> ταῦτα δὲ εἰπὼν ἔλεξεν αὐθις ἐν ἔπεσι τάδε· ἡνίκα Νησαῖοι χρυσάμπυκες ἀργέται Ηίπποι βῶσιν ἐπί χθόνα δῖαν, ἐὴν προλιπόντες ἐφέδρην, οὐς ποτ’ ἐν ἄστει τεῦξε Συρηκοσίων  πολυόλβων Δαίδαλος Ἠετίων, φιλίαν πολυήρατον αόξων, δαῖτ’ ἐπὶ χαλκείηι, δεσμοῖς δ’ ἐπὶ δεσμὸν ἴαλλεν χρύσεον, ἐν δ’ αὐτὸν πᾶσιν Ὑπερίονος υἱὸν ἥρμοσεν ἀκτίνεσσι καί ὄμμασι μαρμαίροντα· καί τότε σοί, Ῥώμη, χαλέπ’ ἄλγεα πάντα τελεῖται. ἥξει γάρ στρατὸς εὐρύς, ὄ σου χθόνα πᾶσαν ὀλέσσει, χηρώσει δ’ ἀγοράς, ἄστη δέ τε πυρπόλα θήσει, αἵματι δὲ πλήσει ποταμούς, πλήσει δὲ καί Ἃιδην, δουλοσύνην τ’ οἰκτρὴν στυγερήν ἀμέγαρτον ἐφήσει. οὐδὲ γυνὴ πόσιν ὄν γ’ ὑποδέξεται ἐκ πολέμοιο νοστήσαντ’, Ἀίδης δὲ καταχθόνιος μελανείμων ἔξει ἐνὶ φθιμένοισιν ὁμοῦ τέκνα μητρὸς ἀπούρας, ”Αρης δ’ ἀλλοδαποῖς περιθήσει δούλιον ἦμαρ. 
<phlegon. de_mira. 3.11> ἀποφθεγξάμενος δὲταῦτα ἐσιώπησεν καί πορευθεὶς ἔξω τοῦ στρατοπέδου ἀνέβη ἐπί τινα δρῦν. ἐπακολουθήσαντος δὲ τοῦ ὄχλου προσεκαλέσατο αὐτοὺς καί εἶπεν τάδε· ἐμοὶ μέν, ὦ ἄνδρες Ῥωμαῖοι καί οἱ λοιποὶ στρατιῶται, καθήκει τελευτήσαντι ὑπὸ λύκου πυρροῦ εὐμεγέθους καταβρωθῆναι ἐν τῆι σήμερον ἡμέραι, ὑμεῖς δὲτὰ ῥηθέντα  ὑπ’ ἐμοῦ γινώσκετε συμβησόμενα ὑμῖν πάντα, τεκμηρίοις χρώμενοι τῆι νῦν ἐσομένηι ἐπιφανείαι τοῦ θηρίου τε καί τῆι ἐμῆι ἀναιρέσει, ὄτι ἀληθῆ εἴρηκα ἔκ τινος θείας ὑποδείξεως. 
<phlegon. de_mira. 3.12> τοσαῦτα δὲ εἰπών ἐκέλευσεν αἰτοὺς ἀποστῆναι καί μηδένα κωλῦσαι τὸ θηρίον προσελθεῖν, φάσκων, ἐὰν ἀποτρέψωσιν, οὑ συνοίσειν αὐτοῖς. ποιήσαντος δὲ τοῦ πλήθους τὸ προσταχθέν οὐκ εἰς μακρὰν παραγίνεται ὁ λύκος. ἰδων δέ αὐτὸν ὁ Πόπλιος κατέβη ἀπὸ τῆς δρυὸς καί ἔπεσεν ὕπτιος, ὁ δὲ λύκος ἀνασχίσας αὐτόν κατεδαίνυτο πάντων ὁρώντων. ἀναλώσας δὲ τὸ σῶμα αὐτοῦ πλὴν τῆς κεφαλῆς ἐτράπετο εἰς τὸ ὄρος. 
<phlegon. de_mira. 3.13> προσελθόντος δὲ τοῦ ὄχλου καί βουλομένου ἀνελέσθαι τά ἀπολελειμμένα κτερίσαι τε αὐτὸν νομίμως, ἡ κεφαλή κειμένη ἐπὶ τῆς γῆς ἀνεῖπε τοὺς στίχους τούτους· μή ψαῦ’ ἡμετέρης κεφαλῆς· οὐ γὰρ θέμις ἐστίν, οἶσιν Ἀθηναίη χόλον ἄγριον ἐν φρεσὶ θῆκεν, ἅπτεσθαι θείοιο καρήατος. ἀλλά πέπαυσο  μαντοσύνην τ’ ἐπάκουσον ἀληθέα τήν περ ἐρῶ σοι.  ἥξει γὰρ χθόνα τήνδε πολὺς καί καρτερὸς ”Αρης,  ὃς λαόν μὲν ἔνοπλον ὑπὸ σκότον ”Αιδι πέμψει,  ῥήξει δ’ αὖ λιθίνους πύργους καί τείχεα μακρά,  ὄλβον δ’ ἡμέτερον καὶ νήπια τέκν’ λόχους τε μάρψας εἰς Ἀσίην ἄξει διὰ κῦμα περήσας.  ταῦτά σοι εἴρηκεν νημερτέα Φοῖβος Ἀπόλλων  Πύθιος, ὄς μοι ἑον κρατερὸν θεράποντ ἐπιπέμψας  ἥγαγεν εἰς μακάρων τε δόμους καί Περσεφονείης.  
<phlegon. de_mira. 3.14> ἀκούσαντες δὲ τῶν ἐπῶν τούτων οὐ μετρίως ἐταράχθησαν, ἱδρυσά- μενοί τε ναόν Ἀπόλλωνος Λυκίου καὶ βωμόν, οὗπερ ἔκειτο ἡ κεφαλή, ἐνέβησαν εἰς τάς ναῦς καί ἀπέπλεον ἔκαστοι ἐπὶ τάς ἑαυτῶν πατρίδας. καί συνέβη ἅπαντα τά ὑπὸ τοῦ Ποπλίου ῥηθέντα γενέσθαι.  
<phlegon. de_mira. 4> Ἱστορεῖ δέ καὶ Ἡσίοδος καί Δικαίαρχος καὶ Κλέαρχος καί Καλλίμαχος καί ἄλλοι τινές περί Τειρεσίου τάδε. Τειρεσίαν τὸν Εύμάρους ἐν Ἀρκαδίαι [ἄνδρα ὄντα] ἐν τῶι ὄρει τῶι ἐν Κυλλήνηι ὄφεις ἰδόντα ὀχεύοντας τρῶσαι τά ἕτερον καί παρὰ χρῆμα μεταβαλεῖν τήν ἰδέαν· γενέσθαι γὰρ ἐξ ἀνδρὸς γυναῖκα καί μιχθῆναι ἀνδρί. τοῦ δέ Ἀπόλλωνος αύτῶι χρήσαντος, ὡς ἐάν τηρήσας ὀχεύοντας ὁμοίως τρώσηι τά ἕνα ἔσται οἷος ῆν, παραφυλάξαντα τὸν Τειρεσίαν ποιῆσαι τά ὑπὸ τοῦ θεοῦ ῥηθέντα καί οὕτως κομίσασθαι τήν ἀρχαίαν φύσιν. Διὸς δέ ἐρίσαντος Ἥραι καί φαμένου ἐν ταῖς συνουσίαις πλεονεκτεῖν τήν γυναῖκα τοῦ ἀνδρὸς τῆι τῶν ἀφροδισίων ἡδονῆι, καὶτῆς Ἤρας φασκούσης τὰ ἐναντία, δόξαι αὐτοῖς μεταπεμψαμένοις ἐρέσθαι τόν Τειρεσίαν διὰ τὸ τῶν τρόπων ἀμφοτέρων πεπειρᾶσθαι. τά δέ ἐρωτώμενον ἀποφήνασθαι, διότι μοιρῶν οὐσῶν δέκα τόν ἄνδρα τέρπεσθαι τὴν μίαν, τὴν δέ γυναῖκα τὰς ἐννέα. τὴν δέ Ἥραν ὀργισθεῖσαν κατανύξαι αὑτοῦ τοὺς ὀφθαλμοὺς καί ποιῆσαι τυφλόν, τά δέ Δία δωρήσασθαι αύτῶι τὴν μαντικὴν καὶ βιοῦν ἐπὶ γενεὰς ἑπτά. 
<phlegon. de_mira. 5> Οἱ αύτοί ἱστοροῦσιν κατὰ τὴν Λαπιθῶν χώραν γενέσθαι Ἐλάτωι τῶι βασιλεῖ θυγατέρα ὀνομαζομένην Καινίδα. ταύτηι δέ Ποσειδῶνα μιγέντα ἐπαγγείλασθαι ποιήσειν αὐτῆι ὃ ἄν ἐθέλη, τὴν δέ ἀξιῶσαι μεταλλάξαι αύτὴν εἰς ἄνδρα ποιῆσαί τε ἄτρωτον. τοῦ δέ Ποσειδῶνος κατά τὸ ἀξιαωθέν ποιήσαντος μετονομασθῆναι Καινέα. 
<phlegon. de_mira. 6> Καὶ ἐν Ἀντιοχείαι δέ τῆι πρὸς Μαιάνδρωι ποταμῶι ἐγένετο ἀνδρόγυνος, ἄρχοντος Ἀθήνησιν Ἀντιπάτρου, ὑπατευόντων ἐν Ῥώμηι Μάρκου Βινικίου καί Τίτου Στατιλίου Ταύρου τοῦ Κορβίνου ἐπικληθέντος. παρθένος γὰρ γονέων ἐπισήμων τρισκαιδεκαέτις ὑπάρχουσα ὑπὸ πολλῶν ἐμνηστεύετο, οὖσα εὐπρεπής. ὡς δ’ ἐνεγυήθη ῶι οἱ γονεῖς ἐβούλοντο, ἐνστάσης τῆς ἡμέρας τοῦ γάμου πρ οιέναι τοῦ οἴκου μέλλουσα αἰφνιδίως πόνου ἐμπεσόντος αὑτῆι σφοδροτάτου ἐξεβόησεν· ἀναλαβόντες δ’ αὑτήν οἱ προσήκοντες ἐθεράπευον ὡς ἀλγή ματα ἔχουσαν κοιλίας καί στρόφους τῶν ἐντός. τῆς δέ ἀλγηδόνος ἐπιμενούσης τρισὶν ἡμέραις ἑξῆς ἀπορίαν τε πᾶσι τοῦ πάθους ποιοῦντος, τῶν πόνων  οὐτε νυκτός οὐτε ἡμέρας ἔνδοσιν λαμβανόντων, καίτοι πᾶσαν μὲν θεραπείαν αὐτῆι προσφερόντων τῶν ἐν τῆι πόλει ἰατρῶν, μηδεμίαν δὲ τοῦ πάθους δυναμένων αἰτίαν εὑρεῖν, τῆι τετάρτηι τῶν ἡμερῶν περὶ τά ὄρθρον μείζονα τῶν πόνων ἐπίδοσιν λαμβανόντων, σὺν μεγάληι οἰμωγῆι ἀνακραγούσης, ἄφνω αὐτῆι ἀρσενικὰ μόρια προέπεσεν,καίἡ κόρη άνὴρ ἐγένετο. μετὰ δέ χρόνον εἰς Ῥώμην ἀνηνέχθη πρὸς Κλαύδιον Καίσαρα· ὁ δέ τούτου ἔνεκα τοῦ σημείου ἐν Καπετωλίωι Διί Ἀλεξικάκωι ἱδρύσατο βωμόν. 
<phlegon. de_mira. 7> Ἐγένετο καὶ ἐν Μηουανίαι πόλει τῆς Ἰταλίας ἐν Ἀγριππίνης τῆς Σεβαστῆς ἐπαύλει ἀνδρόγυνος, ἄρχοντος Ἀθήνησιν Διονυσοδώρου, ὑπατευόντων ἐν Ῥώμηι Δεκίου Ἰουνίου Σιλανοῦ Τορκουάτου καί Κοίντου Ἀτερίου Ἀντωνίνου. Φιλωτὶς γάρ τις ὀνόματι παρθένος, Σμυρναία τὸ γένος, ὡραία πρός γάμον ὑπὸ τῶν γονέων κατεγγεγυη μένη ἀνδρί, μορίων αὑτῆι προφανέντων ἀρρενικῶν ἀνὴρ ἐγένετο. 
<phlegon. de_mira. 8> Καὶ ἄλλος δέ τις ἀνδρόγυνος κατὰ τοὺς αύτοὺς χρόνους ἐγένετο ἐν Ἐπιδαύρωι, γονέων ἀπόρων παῖς, ὃς ἐκαλεῖτο πρότερον Συμφέρουσα, ἀνήρ δέ γενόμενος ὠνομάζετο Συμφέρων. κηπουρῶν δέ τά βίον διῆγεν. 
<phlegon. de_mira. 9> Καὶ ἐς Λαοδίκειαν δέ τῆς Συρίας γυνή ὀνόματι Αἰτητή, συνοικοῦσα τῶι ἀνδρί ἔτι μετέβαλε τήν μορφήν καί μετωνομάσθη Αἰτητός ἀνὴρ γενόμενος, ἄρχοντος Ἀθήνησιν Μακρίνου, ὑπατευόντων ἐν Ῥώμηι Λουκίου Λαμία Αἰλιανοῦ καί Σέξτου Καρμινίου Οὑέτερος. τοῦτον καί αὐτὸς ἐθεασάμην. 
<phlegon. de_mira. 10> Ἐγεννήθη καί ἐπὶ Ῥώμης ἀνδρόγυνος ἄρχοντος Ἀθήνησιν Ἰάσονος,  ὑπατευόντων ἐν Ῥώμηι Μάρκου Πλαυτίου [καί Σέξτου Καρμινίου] Ὑψαίου καί Μάρκου Φουλβίου Φλάκκου. δι’ ἣν αἰτίαν η σύγκλητος ἐκέλευσεν τοὺς ἱερομνήμονας ἀναγνῶναι τοὺς Σιβύλλης χρησμούς. καί ἐξηγήσαντο τοὺς χρησμούς. εἰσὶν δέ οἱ χρησμοὶ οἵδε·   Μοῖραν όπισθομαθῶν, τίν’ ἔφυ πάς εἰς τόπον ἐλθεῖν, Ὄσσα τέρα τε καί ὃσσα παθήματα δαίμονος Αἴσης Ἱστός ἐμός λύσει, τὰδ’ ἐνί φρεσὶν ἀίκε νοήσης Ῥώμηι ἐῆι πίσυνος. καί τοί ποτέ φημι γυναῖκα Ἀνδρόγυνον τέξεσθαι ἔχοντά περ ἄρσενα πάντα Νηπίαχαί θ’ ὄσα θηλύτεραι φαίνουσι γυναῖκες. Οὐκ ἔτι δὴ κρύψω, θυσίας δέ τοι ἐξαγορεύσω Προφρονέως Δήμητρι καί ἀγνῆι Περσεφονείηι. Ἱστῶι δ’ αύτὴ ἄνασσα θεά,τά μέν ἀίκε πίθηαι, Σεμνοτάτηι Δήμητρι καί ἀγνῆι Περσεφονείηι· Θησαυρόν μὲν πρῶτα νομίσματος εἰς ἓν ἀθροίσας, ”Ὀττι θέλεις ἀπὸ παμφύλων πόλεων τε καί αὑτῶν, Μητρὶ Κόρης Δήμητρι κέλευ θυσίαν προτίθεσθαι. Αύτάρ δημοσίαι κέλομαί σε τρὶς ἐννέα ταύρους  13 Φανάς ήυκέρους θυέμεν λευκότριχας, ἅι κεν Ὑμετέραι γνώμηι κάλλει προφερέσταται ὦσιν. Παῖδας ὅσας παρὰ εἶπα κέλευ Ἀχαιστί τάδ’ ἔρδειν Ἀθανάτην βασίλισσαν ἐπευχομένας θυέεσσιν Σεμνῶς καὶ καθαρῶς· τότε δὴ μετέπειτα δεχέσθω Ἔμπεδ’ ἀφ’ ὑμετέρων ἀλόχων ἱέρ’, αὐτὰρ ἐπ’ αὑτοῖς Ἱστῶι ἐμῶι πίσυνοι λαμπρόν φάος αἵδε φερόντων Σεμνοτάτηι Δήμητρι.τό δεύτερον αὖτε λαβοῦσαι Τρίς τόσα, νήφαλα πάντα, πυρὸς μαλεροῖο τιθέντων Ὅσσαι ἐπισταμένως θυσίαν γραῖαι προτίθενται. Προφρονέως δ’ ἄλλαι Πλουτωνίδι τόσσα λαβοῦσαι Ὅσσαι ἐν ἡλικίηι νεοθηλέα θυμὸν ἔχουσιν, Νηπιαχοί, σεμνὴν Πλουτωνίδα παντοδίδακτον Ἐν πάτραι εύχέσθων μίμνειν πολέμου κρατέοντος, Λήθην δ’ Ἐλλήνεσσι πεσεῖν πόλεώς τε καί αὑτῆς· Θησαυρόν δὲ κόροι καί παρθένοι ἔνθα φερόντων  Ἱστῶι θειοπαγεῖ, καὶ ὑφάσματα ποικίλα σεμνή Πλουτωνίς κοσμείσθω, ὄπως σχέσις ήισι κακοῖσι. Προφρονέως δ’ ὄτι κάλλιστον καὶ εύκτόν ἐπ’ αἶαν Ὠς θνητοῖσιν ἰδέσθαι ἐπέπλετο, καί τὸ φέρεσθαι Ἱστῶι σύμμικτον δῶρον βασιληίδι κούρηι. Αύτάρ ὅτ’ ἂν Δήμητρι καί ἀγνῆι Περσεφονείηι, Γαίας ὑμετέρας άπερυκέμεναι ζυγόν αἰεί, Αἰδωνεῖ Πλούτωνι βοός κυανότριχος αἱμα Λαμπροῖς εἵμασι κοσμητοῦ μετὰ ποιμένος ὅστις Λήματι ὧι πίσυνος βοός ἄρταμος αὐτὸς ὃδ ἔσται, Ὅσσοι τ’ ἄλλοι ὀμοῦ πίσυνοι κατὰ πατρίδ’ ἔασι· - Μὴ γὰρ ἀπιστόφιλος θυσίαισιν ἀνὴρ παρεπέσθω, ”Εξω δ’ ἔνθα νομιστόν ἐπέπλετο φωτί τάδ’ ἔρδειν Νηπίστωι καί ἄδαιτον ἔχειν θυσίαν. κατὰ δ’ αὑτήν, ”Οστις ἂν ἡμετέρων χρησμῶν ἴδρις ἐς τόδ’ ἵκηται, Σεμνόν Φοῖβον ἄνακτα μετελθέτω ἐν θυσίαισι Προφρονέως βωμοῖς ἔπι πίονα μηρία καύσας Αἰγῶν πανλευκῶν νεάτην· ἀτάρ οἴδατε πάντες,  Λισσέσθω Φοῖβον Παιήονα κρᾶτα πυκάσσας Ἰκτήρ, ἐσπίπτοντος ὄπως λύσις ἡισι κακοῖο. Νοστήσας δ’ ἀπὸτοῦ βασιληίδα πότνιαν "Hρην Ἀργὴν βοῦν θύων πατρίοισι νόμοισι κατ’ αἶσαν· ’Υμνεῖν δ’ αἵ κε γένει προφερέστεραι ὧσ’ ἐνί λαοῖς Καὶ νήσων ναέται τὴν ἀντιπάλων ὅτ’ ἄν αἶαν Oὐ δόλωι, ἀλλά βίαι Κυμαίδα πρόφρονες αὑτε Νάσσωνται, σεμνῆς βασιληίδος οἵδε τιθέντων Ἐν πατρίοισι νόμοις Ἣρας ξόανόν τε καὶ οἶκον. ”Ιξει δ’, ἂν μύθοισιν ἐμοῖς τάδε πάντα πίθηαι Σεμνοτάτην βασίλισσαν ἐπελθὼν ἐν θυσίαισιν Νήφαλακεν ῥέξας, ὄσαι ἡμέραι ἐίσ’ ἐνιαυτοῦ, Ἐν πολλῶι χρόνωι αῦ τόδ’ ἐφ’ ὕστερον, οὑκ ἔτ’ ἐπ’ αὐτοῖς. Ὅς κε τάδε ῥέξηι, κείνου κράτος ἔσσεται αἰεί· Νηφαλίμων ἀρνῶν τε ταμὼν χθονίοις τάδε ῥέξον. Ἦμος ἂν ήδη ἔχη ις μεγάλ’ Ἥρης οἰκί’ ἀπάντηι, Ξεστά θ’ ὅτ’ ἂν ξόαν’ ήισι καὶ τᾶλλ’ ὄσ’ ἔλεξα, σάφ’ ἴσθι, Ἐν πετάλοισιν ἐμοῖς (ὑπὸ κερκίδος ἀμφὶ καλύπτραν Ἱμέρτ’ ὄσσ’ ἔβαλον γλαυκῆς ἐλάας πολυκάρπου Ἀγλαά φύλλα λαβοῦσα) λύσιν κακοῦ· ἦμος ἂν ἐλθηι Ὕμμι χρόνος μάλα κεῖνος, ἐν ὧι ποτε τᾶλλα ν εόγν’ ἦι, Τρὼς δῆτ’ ἐκλύσει σε κακῶν, ἅμα δ’ Ἑλλάδος ἐκ γῆς. Αὑτάρ σοῦ μεταβᾶσαν ἐποτρύνεις ἀγορεῦσαι  
<phlegon. de_mira. 11> Ἐν δέ Μεσσήνηι οὐ πρό πολλῶν ἐτῶν, ὥς φησιν Ἀπολλώνιος, συνέβη πίθον λίθου πεποιημένον ῥαγῆναι χειμώνων βίαι καί ὑδατός πολλοῦ ἐπενεχθέντος, προχυθῆναι δέ αὐτοῦ κεφαλήν τριπλασίαν τῆς ἀνθρωπίνης. τοὺς δὲ ὀδόντας ἔχειν διστοίχους. ἀναζητούντων δέτίνος εἴη ἡ κεφαλή, δηλῶσαι τὴν ἐπιγραφήν· Ἴδεω γὰρ ἐγκεχάρακτο. ἔτερον οῦν δημοσίαι κατασκευάσαντες πίθον ἐνέθεσαν καὶ ἀσφαλέστερον ἐκήδευσαν τά ἥρωα οἱ Μεσσήνιοι, τοῦτον ἰδόντες ὄντα,πε ρὶ o0 φησιν Ὅμηρος· ”Ιδεω θ’ ὃς κάρτιστος ἐπιχθονίων γένετ’ ἀνδρῶν τῶν τότε· καί ῥα ἄνακτος ἐναντίον εἵλετο τόξον Φοίβου ’Λπόλλωνος καλλισφύρου εἵνεκα νύμφη. 
<phlegon. de_mira. 12> Ἐν Δαλματίαι τε ἐν τῶι τῆς Ἀρτέμιδος καλουμένωι σπηλαίωι ἔστιν ἰδεῖν πολλά σώματα, ὧν τά τῆς πλευρᾶς ὀστᾶ ὑπερβάλλειν ἑκκαίδεκα πήχεις. 
<phlegon. de_mira. 13> Ἀπολλώνιος δὲ ὀ γραμματικός ἱστορεῖ ἐπί Τιβερίου Νέρωνος σεισμόν γεγενῆσθαι καί πολλὰς καὶ ὀνομαστὰς πόλεις τῆς Ἀσίας ἄρδην ἀφανισθῆναι, ἃς ὕστερον ὀ Τιβέριος οἰκείαι δαπάνηι πάλιν ἀνώρθωσεν. ἀνθ’ ὧν κολοσσόν τε αύτῶι κατασκευάσαντες ἀνέθεσαν παρὰ τῶι τῆς Ἀφροδίτης ἱερῶι, ὁ ἐστιν ἐν τῆι Ῥωμαίων ἀγορᾶι, καὶτῶν πόλεων ἑκάστης ἐφεξῆς ἀνδριάντας παρέστησαν. 
<phlegon. de_mira. 14> ἔπαθον δέ καὶτῆς Σικελίας ὑπὸ τοῦ σεισμοῦ οὐκ ὀλίγαι πόλεις καὶ τὰ πλησίον Ῥηγίου. ἐσείσθη δέ οὐκ ὀλίγα καί τῶν ἐν Πόντωι ἐθνῶν. κατὰ δή τῆς γῆς τάς διαστάσεις ἐφάνη σώματα εὐμεγέθη, ὀί ἐκπλαγέντες οἱ ἐπιχώριοι κινῆσαι μὲν ὤκνησαν, δείγματος δ’ ἔνεκεν ἔπεμψαν εἰς τήν Ῥώμην ὀδόντα ἐνός, oὐ ποδιαῖον μόνον ἀλλ’ ὑπερβάλλοντα καὶτοῦτο τό μέτρον. ἐπιδείξαντες δὲ Τιβερίωι οἱ πρέσβεις εἴροντο, εἰ βούλεται κομισθῆναι τά ἥρω πρὸς αὐτόν. ὁ δέ πρὸς ταῦτα ἐμφρόνως ἐβουλεύσατο, μήτε τῆς γνώσεως τοῦ μεγέθους ἐαυτόν ἀποστερήσας τό τε ἀνόσιον τῆς νεκροσυλίας παραιτησάμενος. γεωμέτρην γάρ τινα τῶν οὐκ ἀφανῶν Ποῦλχρον ὀνόματι, τιμώμενον ὑπ’ αὑτοῦ διὰ τήν τέχνην, καλέσας πρόσωπον ἐκέλευσε πλάσαι πρὸσ τὸ μέγεθος τοῦ ὀδόντος. ὁ δὲ σταθμησάμενος ἡλίκον ἂν γένοιτο τό τε σύμπαν σῶμα καί τό πρόσωπον αὑτοῦ τῶι τοῦ ὀδόντος ὄγκωι, ἐργασάμενος διὰ ταχέων ἐκόμισε τῶι αὐτοκράτορι. κάκεῖνος εἰπὼν ἀρκεῖσθαι τῆι θέαι ταύιηι ἀποπέμπει τά ὀδόντα ἐκεῖσε ὄθεν καί ἐκομίσθη. 
<phlegon. de_mira. 15> οὑ χρῆ δὲ ἀπιστεῖν τῶι εἰρη μένωι, ἐπεί καὶτῆς Αἰγύπτου Νιτρίαι εἰσίν τόπος, ἐν αἶς δείκνυται σώματα οὐκ ἐλάττω τούτων, oὐ κεκρυμμένα γῆι ἀλλ’ ἐμφανῆ ἀφειμένα· οὐτε συγκέχυται οὐτε συμπεφύρηται ἀλλ’ ἐν τάξει κεῖται, ὡς γνωρίσαι προσελθόντα τοῦτο μὲν μηρῶν ὀστᾶ, τοῦτο δὲ κνημῶν καί τῶν ἄλλων μελῶν. διό οὐ χρή οὐδὲ τούτοις ἀπιστεῖν, ἐννοουμένους ὄτι κατ’ ἀρχάς μὲν ἡ φύσις ἀκμάζουσα ἅπαντα ἐγγὺς θεῶν ἐκουροτρόφει, μαραινομένου δέ τοῦ χρόνου συμμεμάρανται καί τά μεγέθη τῶν φύσεων. 
<phlegon. de_mira. 16> καί τὰ ἐν τῆι Ῥόδωι δέ παρειλήφαμεν ὀστᾶ τηλικαῦτα τό μέγεθος, ὡς παραβαλλομένους τοὺς νῦν ἀνθρώπους πολὺ καταδεεστέρους εἶναι. 
<phlegon. de_mira. 17> 'O δέ αὐτός φησιν πλησίον Ἀθηνῶν νῆσόν τινα εἶναι,ταύτην δὲ τοὺς Ἀθηναίους βούλεσθαι τειχίσαι. σκάπτοντας οῦν τοὺς θεμελίους τῶν τειχῶν εὑρεῖν σορὸν ἑκατὸν πηχῶν, ἐν ἡι εἶναι σκελετὸν ἴσον τῆι σορῶι,ἐφ’ ἧς ἐπιγεγράφθαι τάδε· τέθαμμ’ ὁ Μακρόσειρις ἐν νήσωι μικρᾶι, ἔτη βιώσας πεντάκις  Ὢ τά χίλια. 
<phlegon. de_mira. 18> Εὑμαχος δέ φησιν ἐν Περιηγήσει Καρχηδονίους περιταφρεύοντας τήν ἰδίαν ἐπαρχίαν εὑρεῖν ὀρύσσοντας δύο σκελετοὺς ἐν σοροῖς κειμένους, ὧν τοῦ μέν εἰκοσιτέσσαρας εἶναι πήχεις τήν σύνθεσιν, τοῦ δέ ἐτέρου εἰκοσιτρεῖς. 
<phlegon. de_mira. 19> Θεόπομπος δέ φησιν ό Σινωπεὺς ἐν τῶι Περὶ  σεισμῶν ἐν τῶι Κιμμερικῶι Βοσπόρωι αἰφνιδίως σεισμοῦ γενομένου τῶν παρ’ αὐτοῖς τινα ἀναρραγῆναι λόφον καί ἀναβαλεῖν ὀστᾶ ὑπερμεγέθη, ὥστε τήν σύνθεσιν τοῦ σκελετοῦ πηχῶν εὑρεθῆναι εἰκοσιτεσάρων. ταῦτα δέ φησιν τά ὀστᾶ τοὺς περιοικοῦντας βαρβάρους εἰς τήν Μαιῶτιν ῥῖψαι λίμνην. 
<phlegon. de_mira. 20> Παιδίον πρὸσ Νέρωνα ἐκομίσθη τετρακέφαλον, ἀνάλογα ἔχον καί τὰ ἄλλα μέλη, ἄρχοντος Ἀθήνησιν Θρασύλλου, ὑπατευόντων ἐν Ῥώμηι Ποπλίου Πετρωνίου Τουρπιλιανοῦ καί Λουκίου Καισεννίου Παίτου. 
<phlegon. de_mira. 21> καί ἕτερον ἐγεννήθη ἐπί τοῦ ἀριστεροῦ ὤμου κεφαλὴν ἐκπεφυκυῖαν ἔχον. 
<phlegon. de_mira. 22> Ἐγένετο σημεῖον παράδοξον ἐπὶ Ῥώμης, ἄρχοντος Ἀθήνησιν Δεινοφίλου, ὑπατευόντων ἐν Ῥώμηι Κοίντου Ούη ρανίου καὶ Γ[ν]αίου Πομπηίου Γάλλου. Ῥαικίου γὰρ Ταύρου, ἀνδρὸς στρατηγικοῦ, τῆς γυναικὸς θεράπαινα τῶν τετιμημένων ἀπεκύησε πίθηκον. 
<phlegon. de_mira. 23> Κορνηλίου Γαλλικανσῦ ἡ γυνὴ παιδίον ἔτεκεν κεφαλήν ἔχον Ἀνούβιδος ἐπί Ῥώμης, ἄρχοντος Ἀθήνησιν Δημοστράτου, ὑπατευόντων ἐν ῬώμηιΑὐλου Λικιννίου Νεροὺα Σιλ[αν]ιανοῦ καί Μάρκου Οὐεστίνου Ἀττικοῦ. 
<phlegon. de_mira. 24> Γυνὴ ἀπό πόλεως Τριδέντου τῆς Ἰταλίας ἀπεκύησεν ὄφεις ἐσφαιρωμένους, ὑπατευόντων ἐν Ῥώ μηι Δομετιανοῦ Καίσαρος τὸ ἔνατον καὶ Πετιλίου Ῥούφου τὸ δεύτερον, ἐν Ἀθήναις ἀναρχίας οὐσης. 
<phlegon. de_mira. 25> Ἐν Ῥώμηι δικέφαλόν τις απεκύησεν ἔμβρυον, ὁ ὑποθήκαις τῶν θυοσκόων εἰς τά Τίβεριν ποταμόν ἐνεβλήθη, ἄρχοντος Ἀθήνησιν Ἀδριανοῦ τοῦ αὐτοκράτορος γενομένου, ὑπατευόντων ἐν Ῥώμηι αὐτοκράτορος Τραιανοῦ τό ἕκτον καί Τίτου Σεξτίου Ἀφρικανοῦ. 
<phlegon. de_mira. 26> Δωρόθεος δέ φησιν ὀ ἰατρός ἐν Ὑπομνήμασιν ἐν Ἀλεξανδρείαι τῆι κατ’ Ἀίγυπτον κίναιδον τεκεῖν, τὸ δέ βρέφος ταριχευθέν χάριν τοῦ παραδόξου φυλάττεσθαι. 
<phlegon. de_mira. 27> Ἐν Γερμανίαι ἐν τῶι στρατῶι τῶν Ῥωμαίων, ὃς ἡν ὑπὸ Τίτωι Κοθρτιλίωι Μαγκίαι, τὸ αὐτὸ τοῦτο ἐγένετο. δοῦλος γὰρ στρατιώτου ἔτεκεν, ἄρχοντος Ἀθήνησιν Κόνωνος, ὑπατευόντων ἐν Ῥώμηι Κοίντου Οὐολοθσίου Σατορνίνου καί Ποπλίου Κορνηλίου Σκιπίωνος. 
<phlegon. de_mira. 28> Καί Ἀντίγονος δέ ἱστορεῖ ἐν Ἀλεξανδρείαι μίαν γυναῖκα ἐν τέτρασιν τοκετοῖς ἐίκοσι τεκεῖν καὶ τά πλεῖστα τούτων ἐκτραφῆναι. 
<phlegon. de_mira. 29> Καὶ ἑτέρα τις γυνὴ κατὰ τήν αὑτὴν πόλιν πέντε ἐν ἐνί τοκετῶι ἀπεκύησεν παῖδας, τρεῖς μὲν ἄρρενας, δύο δέ θηλείας, οῦς αὐτοκράτωρ Τραιανός ἐκέλευσεν ἐκ τῶν ἰδίων χρημάτων τρέφεσθαι. πάλιν δέ μετ’ ἐνιαυτόν ἄλλα τρία ἡ αὑτὴ γυνὴ ἔτεκεν. 
<phlegon. de_mira. 30> Ἱππόστρατος δέ φησιν ἐν τῶι Περὶ Μίνω Ἀίγυπτον ἐκ μιᾶς γυναικὸς Εὐρυρρόης τῆς Νείλου πεντήκοντα υἱοὺς γεννῆσαι. 
<phlegon. de_mira. 31> Δαναός τε ὁμοίως ἐκ μιᾶς γυναικός τῆς Νείλου Εὐρώπης πεντήκοντα θυγατέρας ἔσχεν. 
<phlegon. de_mira. 32> Κράτερος δέ φη σιν, 0 Ἀντιγόνου τοῦ βασιλέως ἀδελφός, γινώσκειν τινὰ ἄνθρωπον, ὃν ἐν ἐπτά ἔτεσιν παῖδα γενέσθαι καί μειράκιον καί ἄνδρα καί γέροντα καὶ γήμαντα καί παιδοποιησάμενον ἀποθανεῖν. 
<phlegon. de_mira. 33> Μεγασθένης δέ φησιν τὰς ἐν Πανδαίαι κατοικούσας γυναῖκας ἑξαετεῖς γενομένας τίκτε ιν. 
<phlegon. de_mira. 34> Εὑρέθη ἐν Σαύνηι τῆς Ἀραβίας πόλει ἱπποκένταυρος ἐπί ὄρους μάλα ὑψηλοῦ, ὁ ἐστιν γέμον φαρμάκου θανασίμου. καλεῖται δέ τό φάρμακον ὁμώνυμον τῆι πόλει, ὀξύτατον δέ καί ἀνυτικώτατον τῶν ὀλεθρίων καθέστηκεν. τά δὲ ἱπποκένταυρον συλλαβὼν ὀ βασιλεὺς ζωόν ἀποπέμπει σὺν ἑτέροις δώροις πρὸς Καίσαρα εἰς τήν Ἀίγυπτον. τροφή δέ ἡν αὐτοῦ κρέα. οὐ φέρων δέ τήν μεταβολήν τοῦ ἀέρος τελευτᾶι, καί ούτωςό ἔπαρχος τῆς Αἰγύπτου ταριχεύσας ἀπέστειλεν εἰς Ῥώμην. καί πρῶτον ἐν τοῖς βασιλείοις ἀπεδείχθη, τό μέν πρόσωπον ἀγριώτερον τοῦ ἀνθρωπίνου ἔχων, χεῖρας δέ καί τοὺς τούτων δακτύλους τετριχωμένους, πλευρὰ δὲ συναφῆ  τοῖς πρώτοις σκέλεσι καί τῆι γαστρί. ὁπλαὶ δὲ ἦσαν αύτῶι ἵππου στερεαί καί ἐπίξανθοι χαῖται, καίπερ ὑπό τῆς ταριχείας συμμελαινόμεναι τῶι δέρματι. μέγεθος δέ ἡν οὐχ οἷοίπερ οἰ  γραφόμενοι, οὐδ’ αὖ πάλιν μικρόν. 
<phlegon. de_mira. 35> Ἐν δέ τῆι προειρημένηι πόλει Σαύνηι ἐλέγοντο καὶ ἕτεροι εἶναι ἱπποκένταυροι. τά δέ πεμφθέντα εἰς Ῥώμην εἴ τις ἀπιστεῖ, δύναται γὰρ ρῆσαι· ἀπόκειται γάρ ἐν τοῖς ὀρρίοις τοῦ αὐτοκράτορος τεταριχευμένος, ὡς προεῖπον.