<soph. aj. 1> ἀεὶ μέν, ὦ παῖ Λαρτίου, δέδορκά σε
<soph. aj. 2> πεῖράν τιν' ἐχθρῶν ἁρπάσαι θηρώμενον:
<soph. aj. 3> καὶ νῦν ἐπὶ σκηναῖς σε ναυτικαῖς ὁρῶ
<soph. aj. 4> Αἴαντος, ἔνθα τάξιν ἐσχάτην ἔχει,
<soph. aj. 5> πάλαι κυνηγετοῦντα καὶ μετρούμενον
<soph. aj. 6> ἴχνη τὰ κείνου νεοχάραχθ', ὅπως ἴδῃς
<soph. aj. 7> εἴτ' ἔνδον εἴτ' οὐκ ἔνδον. εὖ δέ ς' ἐκφέρει
<soph. aj. 8> κυνὸς Λακαίνης ὥς τις εὔρινος βάσις.
<soph. aj. 9> ἔνδον γὰρ ἁνὴρ ἄρτι τυγχάνει, κάρα
<soph. aj. 10> στάζων ἱδρῶτι καὶ χέρας ξιφοκτόνους.
<soph. aj. 11> καί ς' οὐδὲν εἴσω τῆσδε παπταίνειν πύλης
<soph. aj. 12> ἔτ' ἔργον ἐστίν, ἐννέπειν δ' ὅτου χάριν
<soph. aj. 13> σπουδὴν ἔθου τήνδ', ὡς παρ' εἰδυίας μάθῃς.
<soph. aj. 14> ὦ φθέγμ' ̓Αθάνας, φιλτάτης ἐμοὶ θεῶν,
<soph. aj. 15> ὡς εὐμαθές σου, κἂν ἄποπτος ᾖς ὅμως,
<soph. aj. 16> φώνημ' ἀκούω καὶ ξυναρπάζω φρενὶ
<soph. aj. 17> χαλκοστόμου κώδωνος ὡς Τυρσηνικῆς.
<soph. aj. 18> καὶ νῦν ἐπέγνως εὖ μ' ἐπ' ἀνδρὶ δυσμενεῖ
<soph. aj. 19> βάσιν κυκλοῦντ', Αἴαντι τῷ σακεσφόρῳ:
<soph. aj. 20> κεῖνον γάρ, οὐδέν' ἄλλον, ἰχνεύω πάλαι.
<soph. aj. 21> νυκτὸς γὰρ ἡμᾶς τῆσδε πρᾶγος ἄσκοπον
<soph. aj. 22> ἔχει περάνας, εἴπερ εἴργασται τάδε:
<soph. aj. 23> ἴσμεν γὰρ οὐδὲν τρανές, ἀλλ' ἀλώμεθα:
<soph. aj. 24> κἀγὼ 'θελοντὴς τῷδ' ὑπεζύγην πόνῳ.
<soph. aj. 25> ἐφθαρμένας γὰρ ἀρτίως εὑρίσκομεν
<soph. aj. 26> λείας ἁπάσας καὶ κατηναρισμένας
<soph. aj. 27> ἐκ χειρὸς αὐτοῖς ποιμνίων ἐπιστάταις.
<soph. aj. 28> τήνδ' οὖν ἐκείνῳ πᾶς τις αἰτίαν νέμει.
<soph. aj. 29> καί μοί τις ὀπτὴρ αὐτὸν εἰσιδὼν μόνον
<soph. aj. 30> πηδῶντα πεδία σὺν νεορράντῳ ξίφει
<soph. aj. 31> φράζει τε κἀδήλωσεν: εὐθέως δ' ἐγὼ
<soph. aj. 32> κατ' ἴχνος ᾄσσω, καὶ τὰ μὲν σημαίνομαι,
<soph. aj. 33> τὰ δ' ἐκπέπληγμαι κοὐκ ἔχω μαθεῖν ὅτου.
<soph. aj. 34> καιρὸν δ' ἐφήκεις: πάντα γὰρ τά τ' οὖν πάρος
<soph. aj. 35> τά τ' εἰσέπειτα σῇ κυβερνῶμαι χερί.
<soph. aj. 36> ἔγνων, ̓Οδυσσεῦ, καὶ πάλαι φύλαξ ἔβην
<soph. aj. 37> τῇ σῇ πρόθυμος εἰς ὁδὸν κυναγίᾳ.
<soph. aj. 38> ἦ καί, φίλη δέσποινα, πρὸς καιρὸν πονῶ;
<soph. aj. 39> ὡς ἔστιν ἀνδρὸς τοῦδε τἄργα ταῦτά σοι.
<soph. aj. 40> καὶ πρὸς τί δυσλόγιστον ὧδ' ᾖξεν χέρα;
<soph. aj. 41> χόλῳ βαρυνθεὶς τῶν ̓Αχιλλείων ὅπλων.
<soph. aj. 42> τί δῆτα ποίμναις τήνδ' ἐπεμπίπτει βάσιν;
<soph. aj. 43> δοκῶν ἐν ὑμῖν χεῖρα χραίνεσθαι φόνῳ.
<soph. aj. 44> ἦ καὶ τὸ βούλευμ' ὡς ἐπ' ̓Αργείοις τόδ' ἦν;
<soph. aj. 45> κἂν ἐξεπράξατ', εἰ κατημέλης' ἐγώ.
<soph. aj. 46> ποίαισι τόλμαις ταῖσδε καὶ φρενῶν θράσει;
<soph. aj. 47> νύκτωρ ἐφ' ὑμᾶς δόλιος ὁρμᾶται μόνος.
<soph. aj. 48> ἦ καὶ παρέστη κἀπὶ τέρμ' ἀφίκετο;
<soph. aj. 49> καὶ δὴ 'πὶ δισσαῖς ἦν στρατηγίσιν πύλαις.
<soph. aj. 50> καὶ πῶς ἐπέσχε χεῖρα μαιμῶσαν φόνου;
<soph. aj. 51> ἐγώ σφ' ἀπείργω, δυσφόρους ἐπ' ὄμμασι
<soph. aj. 52> γνώμας βαλοῦσα τῆς ἀνηκέστου χαρᾶς,
<soph. aj. 53> καὶ πρός τε ποίμνας ἐκτρέπω σύμμικτά τε
<soph. aj. 54> λείας ἄδαστα βουκόλων φρουρήματα:
<soph. aj. 55> ἔνθ' εἰσπεσὼν ἔκειρε πολύκερων φόνον
<soph. aj. 56> κύκλῳ ῥαχίζων: κἀδόκει μὲν ἔσθ' ὅτε
<soph. aj. 57> δισσοὺς ̓Ατρείδας αὐτόχειρ κτείνειν ἔχων,
<soph. aj. 58> ὅτ' ἄλλοτ' ἄλλον ἐμπίτνων στρατηλατῶν.
<soph. aj. 59> ἐγὼ δὲ φοιτῶντ' ἄνδρα μανιάσιν νόσοις
<soph. aj. 60> ὤτρυνον, εἰσέβαλλον εἰς ἕρκη κακά.
<soph. aj. 61> κἄπειτ' ἐπειδὴ τοῦδ' ἐλώφησεν πόνου,
<soph. aj. 62> τοὺς ζῶντας αὖ δεσμοῖσι συνδήσας βοῶν
<soph. aj. 63> ποίμνας τε πάσας εἰς δόμους κομίζεται,
<soph. aj. 64> ὡς ἄνδρας, οὐχ ὡς εὔκερων ἄγραν ἔχων,
<soph. aj. 65> καὶ νῦν κατ' οἴκους συνδέτους αἰκίζεται.
<soph. aj. 66> δείξω δὲ καὶ σοὶ τήνδε περιφανῆ νόσον,
<soph. aj. 67> ὡς πᾶσιν ̓Αργείοισιν εἰσιδὼν θροῇς.
<soph. aj. 68> θαρσῶν δὲ μίμνε μηδὲ συμφορὰν δέχου
<soph. aj. 69> τὸν ἄνδρ': ἐγὼ γὰρ ὀμμάτων ἀποστρόφους
<soph. aj. 70> αὐγὰς ἀπείρξω σὴν πρόσοψιν εἰσιδεῖν.
<soph. aj. 71> οὗτος, σὲ τὸν τὰς αἰχμαλωτίδας χέρας
<soph. aj. 72> δεσμοῖς ἀπευθύνοντα προσμολεῖν καλῶ:
<soph. aj. 73> Αἴαντα φωνῶ: στεῖχε δωμάτων πάρος.
<soph. aj. 74> τί δρᾷς, ̓Αθάνα; μηδαμῶς σφ' ἔξω κάλει.
<soph. aj. 75> οὐ σῖγ' ἀνέξει μηδὲ δειλίαν ἀρεῖ;
<soph. aj. 76> μὴ πρὸς θεῶν, ἀλλ' ἔνδον ἀρκείτω μένων.
<soph. aj. 77> τί μὴ γένηται; πρόσθεν οὐκ ἀνὴρ ὅδ' ἦν;
<soph. aj. 78> ἐχθρός γε τῷδε τἀνδρὶ καὶ τανῦν ἔτι.
<soph. aj. 79> οὔκουν γέλως ἥδιστος εἰς ἐχθροὺς γελᾶν;
<soph. aj. 80> ἐμοὶ μὲν ἀρκεῖ τοῦτον ἐν δόμοις μένειν.
<soph. aj. 81> μεμηνότ' ἄνδρα περιφανῶς ὀκνεῖς ἰδεῖν;
<soph. aj. 82> φρονοῦντα γάρ νιν οὐκ ἂν ἐξέστην ὄκνῳ.
<soph. aj. 83> ἀλλ' οὐδὲ νῦν σε μὴ παρόντ' ἴδῃ πέλας.
<soph. aj. 84> πῶς, εἴπερ ὀφθαλμοῖς γε τοῖς αὐτοῖς ὁρᾷ;
<soph. aj. 85> ἐγὼ σκοτώσω βλέφαρα καὶ δεδορκότα.
<soph. aj. 86> γένοιτο μέντἂν πᾶν θεοῦ τεχνωμένου.
<soph. aj. 87> σίγα νυν ἑστὼς καὶ μέν' ὡς κυρεῖς ἔχων.
<soph. aj. 88> μένοιμ' ἄν: ἤθελον δ' ἂν ἐκτὸς ὢν τυχεῖν.
<soph. aj. 89> ὦ οὕτος, Αἴας, δεύτερόν σε προσκαλῶ.
<soph. aj. 90> τί βαιὸν οὕτως ἐντρέπει τῆς συμμάχου;
<soph. aj. 91> ὦ χαῖρ' ̓Αθάνα, χαῖρε Διογενὲς τέκνον,
<soph. aj. 92> ὡς εὖ παρέστης: καί σε παγχρύσοις ἐγὼ
<soph. aj. 93> στέψω λαφύροις τῆσδε τῆς ἄγρας χάριν.
<soph. aj. 94> καλῶς ἔλεξας: ἀλλ' ἐκεῖνό μοι φράσον,
<soph. aj. 95> ἔβαψας ἔγχος εὖ πρὸς ̓Αργείων στρατῷ;
<soph. aj. 96> κόμπος πάρεστι κοὐκ ἀπαρνοῦμαι τὸ μή.
<soph. aj. 97> ἦ καὶ πρὸς ̓Ατρείδαισιν ᾔχμασας χέρα;
<soph. aj. 98> ὥστ' οὔποτ' Αἴανθ' οἵδ' ἀτιμάσους' ἔτι.
<soph. aj. 99> τεθνᾶσιν ἄνδρες, ὡς τὸ σὸν ξυνῆκ' ἐγώ.
<soph. aj. 100> θανόντες ἤδη τἄμ' ἀφαιρείσθων ὅπλα.
<soph. aj. 101> εἶεν, τί γὰρ δὴ παῖς ὁ τοῦ Λαερτίου,
<soph. aj. 102> ποῦ σοι τύχης ἕστηκεν; ἢ πέφευγέ σε;
<soph. aj. 103> ἦ τοὐπίτριπτον κίναδος ἐξήρου μ' ὅπου;
<soph. aj. 104> ἔγωγ': ̓Οδυσσέα τὸν σὸν ἐνστάτην λέγω.
<soph. aj. 105> ἥδιστος, ὦ δέσποινα, δεσμώτης ἔσω
<soph. aj. 106> θακεῖ: θανεῖν γὰρ αὐτὸν οὔ τί πω θέλω.
<soph. aj. 107> πρὶν ἂν τί δράσῃς ἢ τί κερδάνῃς πλέον;
<soph. aj. 108> πρὶν ἂν δεθεὶς πρὸς κίον' ἑρκείου στέγης.
<soph. aj. 109> τί δῆτα τὸν δύστηνον ἐργάσει κακόν;
<soph. aj. 110> μάστιγι πρῶτον νῶτα φοινιχθεὶς θάνῃ.
<soph. aj. 111> μὴ δῆτα τὸν δύστηνον ὧδέ γ' αἰκίσῃ.
<soph. aj. 112> χαίρειν, ̓Αθάνα, τἄλλ' ἐγώ ς' ἐφίεμαι:
<soph. aj. 113> κεῖνος δὲ τίσει τήνδε κοὐκ ἄλλην δίκην.
<soph. aj. 114> σὺ δ' οὖν, ἐπειδὴ τέρψις ἥδε σοι τὸ δρᾶν,
<soph. aj. 115> χρῶ χειρί, φείδου μηδὲν ὧνπερ ἐννοεῖς.
<soph. aj. 116> χωρῶ πρὸς ἔργον: σοὶ δὲ τοῦτ' ἐφίεμαι,
<soph. aj. 117> τοιάνδ' ἀεί μοι σύμμαχον παρεστάναι.
<soph. aj. 118> ὁρᾷς, ̓Οδυσσεῦ, τὴν θεῶν ἰσχὺν ὅση;
<soph. aj. 119> τούτου τίς ἄν σοι τἀνδρὸς ἢ προνούστερος
<soph. aj. 120> ἢ δρᾶν ἀμείνων ηὑρέθη τὰ καίρια;
<soph. aj. 121> ἐγὼ μὲν οὐδέν' οἶδ': ἐποικτίρω δέ νιν
<soph. aj. 122> δύστηνον ἔμπας, καίπερ ὄντα δυσμενῆ,
<soph. aj. 123> ὁθούνεκ' ἄτῃ συγκατέζευκται κακῇ,
<soph. aj. 124> οὐδὲν τὸ τούτου μᾶλλον ἢ τοὐμὸν σκοπῶν:
<soph. aj. 125> ὁρῶ γὰρ ἡμᾶς οὐδὲν ὄντας ἄλλο πλὴν
<soph. aj. 126> εἴδωλ' ὅσοιπερ ζῶμεν ἢ κούφην σκιάν.
<soph. aj. 127> τοιαῦτα τοίνυν εἰσορῶν ὑπέρκοπον
<soph. aj. 128> μηδέν ποτ' εἴπῃς αὐτὸς εἰς θεοὺς ἔπος,
<soph. aj. 129> μηδ' ὄγκον ἄρῃ μηδέν', εἴ τινος πλέον
<soph. aj. 130> ἢ χειρὶ βρίθεις ἢ μακροῦ πλούτου βάθει.
<soph. aj. 131> ὡς ἡμέρα κλίνει τε κἀνάγει πάλιν
<soph. aj. 132> ἅπαντα τἀνθρώπεια: τοὺς δὲ σώφρονας
<soph. aj. 133> θεοὶ φιλοῦσι καὶ στυγοῦσι τοὺς κακούς.
<soph. aj. 134> Τελαμώνιε παῖ, τῆς ἀμφιρύτου
<soph. aj. 135> Σαλαμῖνος ἔχων βάθρον ἀγχιάλου,
<soph. aj. 136> σὲ μὲν εὖ πράσσοντ' ἐπιχαίρω:
<soph. aj. 137> σὲ δ' ὅταν πληγὴ Διὸς ἢ ζαμενὴς
<soph. aj. 138> λόγος ἐκ Δαναῶν κακόθρους ἐπιβῇ,
<soph. aj. 139> μέγαν ὄκνον ἔχω καὶ πεφόβημαι
<soph. aj. 140> πτηνῆς ὡς ὄμμα πελείας.
<soph. aj. 141> ὡς καὶ τῆς νῦν φθιμένης νυκτὸς
<soph. aj. 142> μεγάλοι θόρυβοι κατέχους' ἡμᾶς
<soph. aj. 143> ἐπὶ δυσκλείᾳ, σὲ τὸν ἱππομανῆ
<soph. aj. 144> λειμῶν' ἐπιβάντ' ὀλέσαι Δαναῶν
<soph. aj. 145> βοτὰ καὶ λείαν,
<soph. aj. 146> ἥπερ δορίληπτος ἔτ' ἦν λοιπή,
<soph. aj. 147> κτείνοντ' αἴθωνι σιδήρῳ.
<soph. aj. 148> τοιούσδε λόγους ψιθύρους πλάσσων
<soph. aj. 149> εἰς ὦτα φέρει πᾶσιν ̓Οδυσσεύς,
<soph. aj. 150> καὶ σφόδρα πείθει: περὶ γὰρ σοῦ νῦν
<soph. aj. 151> εὔπειστα λέγει, καὶ πᾶς ὁ κλύων
<soph. aj. 152> τοῦ λέξαντος χαίρει μᾶλλον
<soph. aj. 153> τοῖς σοῖς ἄχεσιν καθυβρίζων.
<soph. aj. 154> τῶν γὰρ μεγάλων ψυχῶν ἱεὶς
<soph. aj. 155> οὐκ ἂν ἁμάρτοις: κατὰ δ' ἄν τις ἐμοῦ
<soph. aj. 156> τοιαῦτα λέγων οὐκ ἂν πείθοι:
<soph. aj. 157> πρὸς γὰρ τὸν ἔχονθ' ὁ φθόνος ἕρπει.
<soph. aj. 158> καίτοι σμικροὶ μεγάλων χωρὶς
<soph. aj. 159> σφαλερὸν πύργου ῥῦμα πέλονται:
<soph. aj. 160> μετὰ γὰρ μεγάλων βαιὸς ἄριστ' ἂν
<soph. aj. 161> καὶ μέγας ὀρθοῖθ' ὑπὸ μικροτέρων.
<soph. aj. 162> ἀλλ' οὐ δυνατὸν τοὺς ἀνοήτους
<soph. aj. 163> τούτων γνώμας προδιδάσκειν.
<soph. aj. 164> ὑπὸ τοιούτων ἀνδρῶν θορυβεῖ
<soph. aj. 165> χἠμεῖς οὐδὲν σθένομεν πρὸς ταῦτ'
<soph. aj. 166> ἀπαλέξασθαι σοῦ χωρίς, ἄναξ.
<soph. aj. 167> ἀλλ' ὅτε γὰρ δὴ τὸ σὸν ὄμμ' ἀπέδραν,
<soph. aj. 168> παταγοῦσιν ἅπερ πτηνῶν ἀγέλαι:
<soph. aj. 169> μέγαν αἰγυπιὸν δ' ὑποδείσαντες
<soph. aj. 170> τάχ' ἂν ἐξαίφνης, εἰ σὺ φανείης,
<soph. aj. 171> σιγῇ πτήξειαν ἄφωνοι.
<soph. aj. 172> ἦ ῥά σε Ταυροπόλα Διὸς ̓́Αρτεμις—
<soph. aj. 173> ὦ μεγάλα φάτις, ὦ
<soph. aj. 174> μᾶτερ αἰσχύνας ἐμᾶς—
<soph. aj. 175> ὥρμασε πανδάμους ἐπὶ βοῦς ἀγελαίας,
<soph. aj. 176> ἦ πού τινος νίκας ἀκάρπωτον χάριν,
<soph. aj. 177> ἤ ῥα κλυτῶν ἐνάρων
<soph. aj. 178> ψευσθεῖς', ἀδώροις, εἴτ' ἐλαφαβολίας;
<soph. aj. 179> ἢ χαλκοθώραξ μή τιν' ̓Ενυάλιος
<soph. aj. 180> μομφὰν ἔχων ξυνοῦ δορὸς ἐννυχίοις
<soph. aj. 181> μαχαναῖς ἐτίσατο λώβαν;
<soph. aj. 182> οὔ ποτε γὰρ φρενόθεν γ' ἐπ' ἀριστερά,
<soph. aj. 183> παῖ Τελαμῶνος, ἔβας
<soph. aj. 185> τόσσον, ἐν ποίμναις πίτνων:
<soph. aj. 186> ἥκοι γὰρ ἂν θεία νόσος: ἀλλ' ἀπερύκοι
<soph. aj. 187> καὶ Ζεὺς κακὰν καὶ Φοῖβος ̓Αργείων φάτιν.
<soph. aj. 188> εἰ δ' ὑποβαλλόμενοι
<soph. aj. 189> κλέπτουσι μύθους οἱ μεγάλοι βασιλῆς
<soph. aj. 190> ἢ τᾶς ἀσώτου Σισυφιδᾶν γενεᾶς,
<soph. aj. 191> μὴ μή, ἄναξ, ἔθ' ὧδ' ἐφάλοις κλισίαις
<soph. aj. 192> ὄμμ' ἔχων κακὰν φάτιν ἄρῃ.
<soph. aj. 193> ἀλλ' ἄνα ἐξ ἑδράνων, ὅπου μακραίωνι
<soph. aj. 194> στηρίζει ποτὲ τᾷδ' ἀγωνίῳ σχολᾷ
<soph. aj. 195> ἄταν οὐρανίαν φλέγων.
<soph. aj. 196> ἐχθρῶν δ' ὕβρις ὧδ' ἀτάρβητα
<soph. aj. 197> ὁρμᾶται ἐν εὐανέμοις βάσσαις,
<soph. aj. 198> πάντων καγχαζόντων
<soph. aj. 199> γλώσσαις βαρυάλγητα:
<soph. aj. 200> ἐμοὶ δ' ἄχος ἕστακεν.
<soph. aj. 201> ναὸς ἀρωγοὶ τῆς Αἴαντος,
<soph. aj. 202> γενεᾶς χθονίων ἀπ' ̓Ερεχθειδῶν,
<soph. aj. 203> ἔχομεν στοναχὰς οἱ κηδόμενοι
<soph. aj. 204> τοῦ Τελαμῶνος τηλόθεν οἴκου.
<soph. aj. 205> νῦν γὰρ ὁ δεινὸς μέγας ὠμοκρατὴς
<soph. aj. 206> Αἴας θολερῷ
<soph. aj. 207> κεῖται χειμῶνι νοσήσας.
<soph. aj. 208> τί δ' ἐνήλλακται τῆς ἡμερίας
<soph. aj. 210> νὺξ ἥδε βάρος;
<soph. aj. 211> παῖ τοῦ Φρυγίου Τελεύταντος,
<soph. aj. 212> λέγ', ἐπεὶ σὲ λέχος δουριάλωτον
<soph. aj. 213> στέρξας ἀνέχει θούριος Αἴας:
<soph. aj. 214> ὥστ' οὐκ ἂν ἄϊδρις ὑπείποις.
<soph. aj. 215> πῶς δῆτα λέγω λόγον ἄρρητον;
<soph. aj. 216> θανάτῳ γὰρ ἴσον βάρος ἐκπεύσει.
<soph. aj. 217> μανίᾳ γὰρ ἁλοὺς ἡμὶν ὁ κλεινὸς
<soph. aj. 218> νύκτερος Αἴας ἀπελωβήθη.
<soph. aj. 219> τοιαῦτ' ἂν ἴδοις σκηνῆς ἔνδον
<soph. aj. 220> χειροδάϊκτα σφάγι' αἱμοβαφῆ,
<soph. aj. 220> κείνου χρηστήρια τἀνδρός.
<soph. aj. 221> οἵαν ἐδήλωσας ἀνέρος αἴθονος
<soph. aj. 222> ἀγγελίαν ἄτλατον οὐδὲ φευκτάν,
<soph. aj. 225> τῶν μεγάλων Δαναῶν ὕπο κλῃζομέναν,
<soph. aj. 226> τὰν ὁ μέγας μῦθος ἀέξει.
<soph. aj. 227> οἴμοι φοβοῦμαι τὸ προσέρπον: περίφαντος ἁνὴρ
<soph. aj. 228> θανεῖται, παραπλάκτῳ χερὶ συγκατακτὰς
<soph. aj. 230> κελαινοῖς ξίφεσιν βοτὰ καὶ βοτῆρας ἱππονώμας.
<soph. aj. 231> ὤμοι: κεῖθεν κεῖθεν ἄρ' ἡμῖν
<soph. aj. 232> δεσμῶτιν ἄγων ἤλυθε ποίμνην:
<soph. aj. 235> ὧν τὴν μὲν ἔσω σφάζ' ἐπὶ γαίας,
<soph. aj. 236> τὰ δὲ πλευροκοπῶν δίχ' ἀνερρήγνυ.
<soph. aj. 237> δύο δ' ἀργίποδας κριοὺς ἀνελὼν
<soph. aj. 238> τοῦ μὲν κεφαλὴν καὶ γλῶσσαν ἄκραν
<soph. aj. 239> ῥιπτεῖ θερίσας, τὸν δ' ὀρθὸν ἄνω
<soph. aj. 240> κίονι δήσας
<soph. aj. 241> μέγαν ἱπποδέτην ῥυτῆρα λαβὼν
<soph. aj. 242> παίει λιγυρᾷ μάστιγι διπλῇ,
<soph. aj. 243> κακὰ δεννάζων ῥήμαθ', ἃ δαίμων
<soph. aj. 244> κοὐδεὶς ἀνδρῶν ἐδίδαξεν.
<soph. aj. 245> ὥρα τιν' ἤδη τοι κρᾶτα καλύμμασι
<soph. aj. 246> κρυψάμενον ποδοῖν κλοπὰν ἀρέσθαι
<soph. aj. 247> ἢ θοὸν εἰρεσίας ζυγὸν ἑζόμενον
<soph. aj. 250> ποντοπόρῳ ναὶ̈ μεθεῖναι.
<soph. aj. 251> τοίας ἐρέσσουσιν ἀπειλὰς δικρατεῖς ̓Ατρεῖδαι
<soph. aj. 252> καθ' ἡμῶν: πεφόβημαι λιθόλευστον ̓́Αρη
<soph. aj. 255> ξυναλγεῖν μετὰ τοῦδε τυπείς, τὸν αἶς' ἄπλατος ἴσχει.
<soph. aj. 256> οὐκέτι: λαμπρᾶς γὰρ ἄτερ στεροπῆς
<soph. aj. 257> ᾄξας ὀξὺς νότος ὣς λήγει,
<soph. aj. 258> καὶ νῦν φρόνιμος νέον ἄλγος ἔχει:
<soph. aj. 260> τὸ γὰρ ἐσλεύσσειν οἰκεῖα πάθη,
<soph. aj. 261> μηδενὸς ἄλλου παραπράξαντος,
<soph. aj. 262> μεγάλας ὀδύνας ὑποτείνει.
<soph. aj. 263> ἀλλ' εἰ πέπαυται, κάρτ' ἂν εὐτυχεῖν δοκῶ:
<soph. aj. 264> φρούδου γὰρ ἤδη τοῦ κακοῦ μείων λόγος.
<soph. aj. 265> πότερα δ' ἄν, εἰ νέμοι τις αἵρεσιν, λάβοις,
<soph. aj. 266> φίλους ἀνιῶν αὐτὸς ἡδονὰς ἔχειν,
<soph. aj. 267> ἢ κοινὸς ἐν κοινοῖσι λυπεῖσθαι ξυνών;
<soph. aj. 268> τό τοι διπλάζον, ὦ γύναι, μεῖζον κακόν.
<soph. aj. 269> ἡμεῖς ἄρ' οὐ νοσοῦντες ἀτώμεσθα νῦν.
<soph. aj. 270> πῶς τοῦτ' ἔλεξας; οὐ κάτοιδ' ὅπως λέγεις.
<soph. aj. 271> ἁνὴρ ἐκεῖνος, ἡνίκ' ἦν ἐν τῇ νόσῳ,
<soph. aj. 272> αὐτὸς μὲν ἥδεθ' οἷσιν εἴχετ' ἐν κακοῖς,
<soph. aj. 273> ἡμᾶς δὲ τοὺς φρονοῦντας ἠνία ξυνών:
<soph. aj. 274> νῦν δ' ὡς ἔληξε κἀνέπνευσε τῆς νόσου,
<soph. aj. 275> κεῖνός τε λύπῃ πᾶς ἐλήλαται κακῇ
<soph. aj. 276> ἡμεῖς θ' ὁμοίως οὐδὲν ἧσσον ἢ πάρος.
<soph. aj. 277> ἆρ' ἔστι ταῦτα δὶς τός' ἐξ ἁπλῶν κακά;
<soph. aj. 278> ξύμφημι δή σοι καὶ δέδοικα μὴ 'κ θεοῦ
<soph. aj. 279> πληγή τις ἥκῃ. πῶς γάρ, εἰ πεπαυμένος
<soph. aj. 280> μηδέν τι μᾶλλον ἢ νοσῶν εὐφραίνεται;
<soph. aj. 281> ὡς ὧδ' ἐχόντων τῶνδ' ἐπίστασθαί σε χρή.
<soph. aj. 282> τίς γάρ ποτ' ἀρχὴ τοῦ κακοῦ προσέπτατο;
<soph. aj. 283> δήλωσον ἡμῖν τοῖς ξυναλγοῦσιν τύχας.
<soph. aj. 284> ἅπαν μαθήσει τοὔργον ὡς κοινωνὸς ὤν.
<soph. aj. 285> κεῖνος γὰρ ἄκρας νυκτός, ἡνίχ' ἕσπεροι
<soph. aj. 286> λαμπτῆρες οὐκέτ' ᾖθον, ἄμφηκες λαβὼν
<soph. aj. 287> ἐμαίετ' ἔγχος ἐξόδους ἕρπειν κενάς.
<soph. aj. 288> κἀγὼ 'πιπλήσσω καὶ λέγω: τί χρῆμα δρᾷς,
<soph. aj. 289> Αἴας; τί τήνδ' ἄκλητος οὔθ' ὑπ' ἀγγέλων
<soph. aj. 290> κληθεὶς ἀφορμᾷς πεῖραν οὔτε τοῦ κλύων
<soph. aj. 291> σάλπιγγος; ἀλλὰ νῦν γε πᾶς εὕδει στρατός.
<soph. aj. 292> ὁ δ' εἶπε πρός με βαί', ἀεὶ δ' ὑμνούμενα:
<soph. aj. 293> γύναι, γυναιξὶ κόσμον ἡ σιγὴ φέρει.
<soph. aj. 294> κἀγὼ μαθοῦς' ἔληξ', ὁ δ' ἐσσύθη μόνος.
<soph. aj. 295> καὶ τὰς ἐκεῖ μὲν οὐκ ἔχω λέγειν πάθας:
<soph. aj. 296> ἔσω δ' ἐσῆλθε συνδέτους ἄγων ὁμοῦ
<soph. aj. 297> ταύρους, κύνας βοτῆρας, εὔερόν τ' ἄγραν.
<soph. aj. 298> καὶ τοὺς μὲν ηὐχένιζε, τοὺς δ' ἄνω τρέπων
<soph. aj. 299> ἔσφαζε κἀρράχιζε, τοὺς δὲ δεσμίους
<soph. aj. 300> ᾐκίζεθ' ὥστε φῶτας ἐν ποίμναις πίτνων.
<soph. aj. 301> τέλος δ' ὑπᾴξας διὰ θυρῶν σκιᾷ τινι
<soph. aj. 302> λόγους ἀνέσπα, τοὺς μὲν ̓Ατρειδῶν κάτα,
<soph. aj. 303> τοὺς δ' ἀμφ' ̓Οδυσσεῖ, συντιθεὶς γέλων πολύν,
<soph. aj. 304> ὅσην κατ' αὐτῶν ὕβριν ἐκτίσαιτ' ἰών:
<soph. aj. 305> κἄπειτ' ἐπᾴξας αὖθις ἐς δόμους πάλιν,
<soph. aj. 306> ἔμφρων μόλις πως ξὺν χρόνῳ καθίσταται,
<soph. aj. 307> καὶ πλῆρες ἄτης ὡς διοπτεύει στέγος,
<soph. aj. 308> παίσας κάρα 'θώϋξεν: ἐν δ' ἐρειπίοις
<soph. aj. 309> νεκρῶν ἐρειφθεὶς ἕζετ' ἀρνείου φόνου,
<soph. aj. 310> κόμην ἀπρὶξ ὄνυξι συλλαβὼν χερί.
<soph. aj. 311> καὶ τὸν μὲν ἧστο πλεῖστον ἄφθογγος χρόνον:
<soph. aj. 312> ἔπειτ' ἐμοὶ τὰ δείν' ἐπηπείλης' ἔπη,
<soph. aj. 313> εἰ μὴ φανοίην πᾶν τὸ συντυχὸν πάθος,
<soph. aj. 314> κἀνήρετ' ἐν τῷ πράγματος κυροῖ ποτέ.
<soph. aj. 315> κἀγώ, φίλοι, δείσασα τοὐξειργασμένον
<soph. aj. 316> ἔλεξα πᾶν ὅσονπερ ἐξηπιστάμην.
<soph. aj. 317> ὁ δ' εὐθὺς ἐξῴμωξεν οἰμωγὰς λυγράς,
<soph. aj. 318> ἃς οὔποτ' αὐτοῦ πρόσθεν εἰσήκους' ἐγώ:
<soph. aj. 319> πρὸς γὰρ κακοῦ τε καὶ βαρυψύχου γόους
<soph. aj. 320> τοιούσδ' ἀεί ποτ' ἀνδρὸς ἐξηγεῖτ' ἔχειν:
<soph. aj. 321> ἀλλ' ἀψόφητος ὀξέων κωκυμάτων
<soph. aj. 322> ὑπεστέναζε ταῦρος ὣς βρυχώμενος.
<soph. aj. 323> νῦν δ' ἐν τοιᾷδε κείμενος κακῇ τύχῃ
<soph. aj. 324> ἄσιτος ἁνήρ, ἄποτος, ἐν μέσοις βοτοῖς
<soph. aj. 325> σιδηροκμῆσιν ἥσυχος θακεῖ πεσών:
<soph. aj. 326> καὶ δῆλός ἐστιν ὥς τι δρασείων κακόν.
<soph. aj. 327> τοιαῦτα γάρ πως καὶ λέγει κὠδύρεται.
<soph. aj. 328> ἀλλ', ὦ φίλοι, τούτων γὰρ οὕνεκ' ἐστάλην,
<soph. aj. 329> ἀρήξατ' εἰσελθόντες, εἰ δύνασθέ τι:
<soph. aj. 330> φίλων γὰρ οἱ τοιοίδε νικῶνται λόγοις.
<soph. aj. 331> Τέκμησσα, δεινά, παῖ Τελεύταντος, λέγεις
<soph. aj. 332> ἡμῖν, τὸν ἄνδρα διαπεφοιβάσθαι κακοῖς.
<soph. aj. 333> ἰώ μοί μοι.
<soph. aj. 334> τάχ', ὡς ἔοικε, μᾶλλον: ἢ οὐκ ἠκούσατε
<soph. aj. 335> Αἴαντος οἵαν τήνδε θωύ̈σσει βοήν;
<soph. aj. 336> ἰώ μοί μοι.
<soph. aj. 337> ἁνὴρ ἔοικεν ἢ νοσεῖν ἢ τοῖς πάλαι
<soph. aj. 338> νοσήμασιν ξυνοῦσι λυπεῖσθαι παρών.
<soph. aj. 339> ἰὼ παῖ παῖ.
<soph. aj. 340> ὤμοι τάλαιν': Εὐρύσακες, ἀμφὶ σοὶ βοᾷ.
<soph. aj. 341> τί ποτε μενοινᾷ; ποῦ ποτ' εἶ; τάλαιν' ἐγώ.
<soph. aj. 342> Τεῦκρον καλῶ. ποῦ Τεῦκρος; ἢ τὸν εἰσαεὶ
<soph. aj. 343> λεηλατήσει χρόνον, ἐγὼ δ' ἀπόλλυμαι;
<soph. aj. 344> ἁνὴρ φρονεῖν ἔοικεν. ἀλλ' ἀνοίγετε.
<soph. aj. 345> τάχ' ἄν τιν' αἰδῶ κἀπ' ἐμοὶ βλέψας λάβοι.
<soph. aj. 346> ἰδού, διοίγω: προσβλέπειν δ' ἔξεστί σοι
<soph. aj. 347> τὰ τοῦδε πράγη, καὐτὸς ὡς ἔχων κυρεῖ.
<soph. aj. 348> ἰὼ
<soph. aj. 349> φίλοι ναυβάται, μόνοι ἐμῶν φίλων,
<soph. aj. 350> μόνοι ἔτ' ἐμμένοντες ὀρθῷ νόμῳ,
<soph. aj. 351> ἴδεσθέ μ' οἷον ἄρτι κῦμα φοινίας ὑπὸ ζάλης
<soph. aj. 352> ἀμφίδρομον κυκλεῖται.
<soph. aj. 353> οἴμ' ὡς ἔοικας ὀρθὰ μαρτυρεῖν ἄγαν.
<soph. aj. 355> δηλοῖ δὲ τοὔργον ὡς ἀφροντίστως ἔχει.
<soph. aj. 356> ἰὼ
<soph. aj. 357> γένος ναί̈ας ἀρωγὸν τέχνας,
<soph. aj. 358> ἅλιον ὃς ἐπέβας ἑλίσσων πλάταν,
<soph. aj. 360> σέ τοι σέ τοι μόνον δέδορκα πημονὰν ἐπαρκέσοντ':
<soph. aj. 361> ἀλλά με συνδάϊξον.
<soph. aj. 362> εὔφημα φώνει: μὴ κακὸν κακῷ διδοὺς
<soph. aj. 363> ἄκος, πλέον τὸ πῆμα τῆς ἄτης τίθει.
<soph. aj. 364> ὁρᾷς τὸν θρασύν, τὸν εὐκάρδιον,
<soph. aj. 365> τὸν ἐν δαί̈οις ἄτρεστον μάχαις,
<soph. aj. 366> ἐν ἀφόβοις με θηρσὶ δεινὸν χέρας;
<soph. aj. 367> ὤμοι γέλωτος, οἷον ὑβρίσθην ἄρα.
<soph. aj. 368> μή, δέσποτ' Αἴας, λίσσομαί ς', αὔδα τάδε.
<soph. aj. 369> οὐκ ἐκτός; οὐκ ἄψορρον ἐκνεμεῖ πόδα;
<soph. aj. 370> αἰαῖ αἰαῖ.
<soph. aj. 371> ὦ πρὸς θεῶν ὕπεικε καὶ φρόνησον εὖ.
<soph. aj. 372> ὦ δύσμορος, ὃς χερὶ μὲν
<soph. aj. 373> μεθῆκα τοὺς ἀλάστορας, ἐν δ' ἑλίκεσσι
<soph. aj. 375> βουσὶ καὶ κλυτοῖς πεσὼν αἰπολίοις
<soph. aj. 376> ἐρεμνὸν αἷμ' ἔδευσα.
<soph. aj. 377> τί δῆτ' ἂν ἀλγοίης ἐπ' ἐξειργασμένοις;
<soph. aj. 378> οὐ γὰρ γένοιτ' ἂν ταῦθ' ὅπως οὐχ ὧδ' ἔχειν.
<soph. aj. 379> ἰὼ πάνθ' ὁρῶν ἁπάντων τ' ἀεὶ
<soph. aj. 380> κακῶν ὄργανον, τέκνον Λαρτίου,
<soph. aj. 381> κακοπινέστατόν τ' ἄλημα στρατοῦ,
<soph. aj. 382> ἦ που πολὺν γέλωθ' ὑφ' ἡδονῆς ἄγεις.
<soph. aj. 383> ξύν τοι θεῷ πᾶς καὶ γελᾷ κὠδύρεται.
<soph. aj. 384> ἴδοιμι μήν νιν, καίπερ ὧδ' ἀτώμενος.
<soph. aj. 385> ἰώ μοί μοι.
<soph. aj. 386> μηδὲν μέγ' εἴπῃς: οὐχ ὁρᾷς ἵν' εἶ κακοῦ;
<soph. aj. 387> ὦ Ζεῦ, προγόνων προπάτωρ,
<soph. aj. 388> πῶς ἂν τὸν αἱμυλώτατον, ἐχθρὸν ἄλημα,
<soph. aj. 390> τούς τε δισσάρχας ὀλέσσας βασιλῆς
<soph. aj. 391> τέλος θάνοιμι καὐτός;
<soph. aj. 392> ὅταν κατεύχῃ ταῦθ', ὁμοῦ κἀμοὶ θανεῖν
<soph. aj. 393> εὔχου: τί γὰρ δεῖ ζῆν με σοῦ τεθνηκότος;
<soph. aj. 394> ἰὼ
<soph. aj. 395> σκότος, ἐμὸν φάος,
<soph. aj. 396> ἔρεβος ὦ φαεννότατον, ὡς ἐμοί,
<soph. aj. 397> ἕλεσθ' ἕλεσθέ μ' οἰκήτορα,
<soph. aj. 398> ἕλεσθέ μ': οὔτε γὰρ θεῶν γένος οὔθ' ἁμερίων
<soph. aj. 400> ἔτ' ἄξιος βλέπειν τιν' εἰς ὄνασιν ἀνθρώπων.
<soph. aj. 401> ἀλλά μ' ἁ Διὸς
<soph. aj. 402> ἀλκίμα θεὸς
<soph. aj. 403> ὀλέθρι' αἰκίζει.
<soph. aj. 404> ποῖ τις οὖν φύγῃ;
<soph. aj. 405> ποῖ μολὼν μενῶ;
<soph. aj. 405> εἰ τὰ μὲν φθίνει, φίλοι, τοιοῖσδ'
<soph. aj. 406> ὁμοῦ πέλας, μώραις δ' ἄγραις προσκείμεθα,
<soph. aj. 407> πᾶς δὲ στρατὸς δίπαλτος ἄν με
<soph. aj. 408> χειρὶ φονεύοι.
<soph. aj. 410> ὦ δυστάλαινα, τοιάδ' ἄνδρα χρήσιμον
<soph. aj. 411> φωνεῖν, ἃ πρόσθεν οὗτος οὐκ ἔτλη ποτ' ἄν.
<soph. aj. 412> ἰὼ
<soph. aj. 413> πόροι ἁλίρροθοι
<soph. aj. 414> πάραλά τ' ἄντρα καὶ νέμος ἐπάκτιον,
<soph. aj. 415> πολὺν πολύν με δαρόν τε δὴ
<soph. aj. 415> κατείχετ' ἀμφὶ Τροίαν χρόνον: ἀλλ' οὐκέτι μ', οὐκ
<soph. aj. 416> ἔτ' ἀμπνοὰς ἔχοντα: τοῦτό τις φρονῶν ἴστω.
<soph. aj. 417> ὦ Σκαμάνδριοι
<soph. aj. 418> γείτονες ῥοαί,
<soph. aj. 420> εὔφρονες ̓Αργείοις,
<soph. aj. 421> οὐκέτ' ἄνδρα μὴ
<soph. aj. 422> τόνδ' ἴδητ', ἔπος
<soph. aj. 423> ἐξερῶ μέγ', οἷον οὔτινα
<soph. aj. 425> Τροία στρατοῦ δέρχθη χθονὸς μολόντ' ἀπὸ
<soph. aj. 426> ̔Ελλανίδος: τανῦν δ' ἄτιμος
<soph. aj. 427> ὧδε πρόκειμαι.
<soph. aj. 428> οὔτοι ς' ἀπείργειν οὐδ' ὅπως ἐῶ λέγειν
<soph. aj. 429> ἔχω, κακοῖς τοιοῖσδε συμπεπτωκότα.
<soph. aj. 430> αἰαῖ: τίς ἄν ποτ' ᾤεθ' ὧδ' ἐπώνυμον
<soph. aj. 431> τοὐμὸν ξυνοίσειν ὄνομα τοῖς ἐμοῖς κακοῖς;
<soph. aj. 432> νῦν γὰρ πάρεστι καὶ δὶς αἰάζειν ἐμοὶ
<soph. aj. 433> καὶ τρίς: τοιούτοις γὰρ κακοῖς ἐντυγχάνω:
<soph. aj. 434> ὅτου πατὴρ μὲν τῆσδ' ἀπ' ̓Ιδαίας χθονὸς
<soph. aj. 435> τὰ πρῶτα καλλιστεῖ' ἀριστεύσας στρατοῦ
<soph. aj. 436> πρὸς οἶκον ἦλθε πᾶσαν εὔκλειαν φέρων:
<soph. aj. 437> ἐγὼ δ' ὁ κείνου παῖς, τὸν αὐτὸν ἐς τόπον
<soph. aj. 438> Τροίας ἐπελθὼν οὐκ ἐλάσσονι σθένει
<soph. aj. 439> οὐδ' ἔργα μείω χειρὸς ἀρκέσας ἐμῆς,
<soph. aj. 440> ἄτιμος ̓Αργείοισιν ὧδ' ἀπόλλυμαι.
<soph. aj. 441> καίτοι τοσοῦτόν γ' ἐξεπίστασθαι δοκῶ:
<soph. aj. 442> εἰ ζῶν ̓Αχιλλεὺς τῶν ὅπλων τῶν ὧν πέρι
<soph. aj. 443> κρίνειν ἔμελλε κράτος ἀριστείας τινί,
<soph. aj. 444> οὐκ ἄν τις αὔτ' ἔμαρψεν ἄλλος ἀντ' ἐμοῦ.
<soph. aj. 445> νῦν δ' αὔτ' ̓Ατρεῖδαι φωτὶ παντουργῷ φρένας
<soph. aj. 446> ἔπραξαν, ἀνδρὸς τοῦδ' ἀπώσαντες κράτη.
<soph. aj. 447> κεἰ μὴ τόδ' ὄμμα καὶ φρένες διάστροφοι
<soph. aj. 448> γνώμης ἀπῇξαν τῆς ἐμῆς, οὐκ ἄν ποτε
<soph. aj. 449> δίκην κατ' ἄλλου φωτὸς ὧδ' ἐψήφισαν.
<soph. aj. 450> νῦν δ' ἡ Διὸς γοργῶπις ἀδάματος θεὰ
<soph. aj. 451> ἤδη μ' ἐπ' αὐτοῖς χεῖρ' ἐπεντύνοντ' ἐμὴν
<soph. aj. 452> ἔσφηλεν, ἐμβαλοῦσα λυσσώδη νόσον,
<soph. aj. 453> ὥστ' ἐν τοιοῖσδε χεῖρας αἱμάξαι βοτοῖς:
<soph. aj. 454> κεῖνοι δ' ἐπεγγελῶσιν ἐκπεφευγότες,
<soph. aj. 455> ἐμοῦ μὲν οὐχ ἑκόντος: εἰ δέ τις θεῶν
<soph. aj. 456> βλάπτοι, φύγοι τἂν χὠ κακὸς τὸν κρείσσονα.
<soph. aj. 457> καὶ νῦν τί χρὴ δρᾶν; ὅστις ἐμφανῶς θεοῖς
<soph. aj. 458> ἐχθαίρομαι, μισεῖ δέ μ' ̔Ελλήνων στρατός,
<soph. aj. 459> ἔχθει δὲ Τροία πᾶσα καὶ πεδία τάδε.
<soph. aj. 460> πότερα πρὸς οἴκους, ναυλόχους λιπὼν ἕδρας
<soph. aj. 461> μόνους τ' ̓Ατρείδας, πέλαγος Αἰγαῖον περῶ;
<soph. aj. 462> καὶ ποῖον ὄμμα πατρὶ δηλώσω φανεὶς
<soph. aj. 463> Τελαμῶνι; πῶς με τλήσεταί ποτ' εἰσιδεῖν
<soph. aj. 464> γυμνὸν φανέντα τῶν ἀριστείων ἄτερ,
<soph. aj. 465> ὧν αὐτὸς ἔσχε στέφανον εὐκλείας μέγαν;
<soph. aj. 466> οὐκ ἔστι τοὔργον τλητόν. ἀλλὰ δῆτ' ἰὼν
<soph. aj. 467> πρὸς ἔρυμα Τρώων, ξυμπεσὼν μόνος μόνοις
<soph. aj. 468> καὶ δρῶν τι χρηστόν, εἶτα λοίσθιον θάνω;
<soph. aj. 469> ἀλλ' ὧδέ γ' ̓Ατρείδας ἂν εὐφράναιμί που.
<soph. aj. 470> οὐκ ἔστι ταῦτα. πεῖρά τις ζητητέα
<soph. aj. 471> τοιάδ' ἀφ' ἧς γέροντι δηλώσω πατρὶ
<soph. aj. 472> μή τοι φύσιν γ' ἄσπλαγχνος ἐκ κείνου γεγώς.
<soph. aj. 473> αἰσχρὸν γὰρ ἄνδρα τοῦ μακροῦ χρῄζειν βίου,
<soph. aj. 474> κακοῖσιν ὅστις μηδὲν ἐξαλλάσσεται.
<soph. aj. 475> τί γὰρ παρ' ἦμαρ ἡμέρα τέρπειν ἔχει
<soph. aj. 476> προσθεῖσα κἀναθεῖσα τοῦ γε κατθανεῖν;
<soph. aj. 477> οὐκ ἂν πριαίμην οὐδενὸς λόγου βροτὸν
<soph. aj. 478> ὅστις κεναῖσιν ἐλπίσιν θερμαίνεται:
<soph. aj. 479> ἀλλ' ἢ καλῶς ζῆν ἢ καλῶς τεθνηκέναι
<soph. aj. 480> τὸν εὐγενῆ χρή. πάντ' ἀκήκοας λόγον.
<soph. aj. 481> οὐδεὶς ἐρεῖ ποθ' ὡς ὑπόβλητον λόγον,
<soph. aj. 482> Αἴας, ἔλεξας, ἀλλὰ τῆς σαυτοῦ φρενός:
<soph. aj. 483> παῦσαί γε μέντοι καὶ δὸς ἀνδράσιν φίλοις
<soph. aj. 484> γνώμης κρατῆσαι, τάσδε φροντίδας μεθείς.
<soph. aj. 485> ὦ δέσποτ' Αἴας, τῆς ἀναγκαίας τύχης
<soph. aj. 486> οὐκ ἔστιν οὐδὲν μεῖζον ἀνθρώποις κακόν.
<soph. aj. 487> ἐγὼ δ' ἐλευθέρου μὲν ἐξέφυν πατρός,
<soph. aj. 488> εἴπερ τινὸς σθένοντος ἐν πλούτῳ Φρυγῶν:
<soph. aj. 489> νῦν δ' εἰμὶ δούλη: θεοῖς γὰρ ὧδ' ἔδοξέ που
<soph. aj. 490> καὶ σῇ μάλιστα χειρί. τοιγαροῦν, ἐπεὶ
<soph. aj. 491> τὸ σὸν λέχος ξυνῆλθον, εὖ φρονῶ τὰ σά,
<soph. aj. 492> καί ς' ἀντιάζω πρός τ' ἐφεστίου Διὸς
<soph. aj. 493> εὐνῆς τε τῆς σῆς, ᾗ συνηλλάχθης ἐμοί,
<soph. aj. 494> μή μ' ἀξιώσῃς βάξιν ἀλγεινὴν λαβεῖν
<soph. aj. 495> τῶν σῶν ὑπ' ἐχθρῶν, χειρίαν ἐφείς τινι.
<soph. aj. 496> ᾗ γὰρ θάνῃς σὺ καὶ τελευτήσας ἀφῇς,
<soph. aj. 497> ταύτῃ νόμιζε κἀμὲ τῇ τόθ' ἡμέρᾳ
<soph. aj. 498> βίᾳ ξυναρπασθεῖσαν ̓Αργείων ὕπο
<soph. aj. 499> ξὺν παιδὶ τῷ σῷ δουλίαν ἕξειν τροφήν.
<soph. aj. 500> καί τις πικρὸν πρόσφθεγμα δεσποτῶν ἐρεῖ
<soph. aj. 501> λόγοις ἰάπτων: ἴδετε τὴν ὁμευνέτιν
<soph. aj. 502> Αἴαντος, ὃς μέγιστον ἴσχυσεν στρατοῦ,
<soph. aj. 503> οἵας λατρείας ἀνθ' ὅσου ζήλου τρέφει.
<soph. aj. 504> τοιαῦτ' ἐρεῖ τις: κἀμὲ μὲν δαίμων ἐλᾷ,
<soph. aj. 505> σοὶ δ' αἰσχρὰ τἄπη ταῦτα καὶ τῷ σῷ γένει.
<soph. aj. 506> ἀλλ' αἴδεσαι μὲν πατέρα τὸν σὸν ἐν λυγρῷ
<soph. aj. 507> γήρᾳ προλείπων, αἴδεσαι δὲ μητέρα
<soph. aj. 508> πολλῶν ἐτῶν κληροῦχον, ἥ σε πολλάκις
<soph. aj. 509> θεοῖς ἀρᾶται ζῶντα πρὸς δόμους μολεῖν:
<soph. aj. 510> οἴκτιρε δ', ὦναξ, παῖδα τὸν σόν, εἰ νέας
<soph. aj. 511> τροφῆς στερηθεὶς σοῦ διοίσεται μόνος
<soph. aj. 512> ὑπ' ὀρφανιστῶν μὴ φίλων, ὅσον κακὸν
<soph. aj. 513> κείνῳ τε κἀμοὶ τοῦθ', ὅταν θάνῃς, νεμεῖς.
<soph. aj. 514> ἐμοὶ γὰρ οὐκέτ' ἔστιν εἰς ὅ τι βλέπω
<soph. aj. 515> πλὴν σοῦ. σὺ γάρ μοι πατρίδ' ᾔστωσας δόρει,
<soph. aj. 516> καὶ μητέρ' ἄλλη μοῖρα τὸν φύσαντά τε
<soph. aj. 517> καθεῖλεν ̔́Αιδου θανασίμους οἰκήτορας.
<soph. aj. 518> τίς δῆτ' ἐμοὶ γένοιτ' ἂν ἀντὶ σοῦ πατρίς;
<soph. aj. 519> τίς πλοῦτος; ἐν σοὶ πᾶς' ἔγωγε σῴζομαι.
<soph. aj. 520> ἀλλ' ἴσχε κἀμοῦ μνῆστιν: ἀνδρί τοι χρεὼν
<soph. aj. 521> μνήμην προσεῖναι, τερπνὸν εἴ τί που πάθοι.
<soph. aj. 522> χάρις χάριν γάρ ἐστιν ἡ τίκτους' ἀεί:
<soph. aj. 523> ὅτου δ' ἀπορρεῖ μνῆστις εὖ πεπονθότος,
<soph. aj. 524> οὐκ ἂν γένοιτ' ἔθ' οὗτος εὐγενὴς ἀνήρ.
<soph. aj. 525> Αἴας, ἔχειν ς' ἂν οἶκτον ὡς κἀγὼ φρενὶ
<soph. aj. 526> θέλοιμ' ἄν: αἰνοίης γὰρ ἂν τὰ τῆσδ' ἔπη.
<soph. aj. 527> καὶ κάρτ' ἐπαίνου τεύξεται πρὸς γοῦν ἐμοῦ,
<soph. aj. 528> ἐὰν μόνον τὸ ταχθὲν εὖ τολμᾷ τελεῖν.
<soph. aj. 529> ἀλλ' ὦ φίλ' Αἴας, πάντ' ἔγωγε πείσομαι.
<soph. aj. 530> κόμιζέ νύν μοι παῖδα τὸν ἐμόν, ὡς ἴδω.
<soph. aj. 531> καὶ μὴν φόβοισί γ' αὐτὸν ἐξελυσάμην.
<soph. aj. 532> ἐν τοῖσδε τοῖς κακοῖσιν; ἢ τί μοι λέγεις;
<soph. aj. 533> μὴ σοί γέ που δύστηνος ἀντήσας θάνοι.
<soph. aj. 534> πρέπον γέ τἂν ἦν δαίμονος τοὐμοῦ τόδε.
<soph. aj. 535> ἀλλ' οὖν ἐγὼ 'φύλαξα τοῦτό γ' ἀρκέσαι.
<soph. aj. 536> ἐπῄνες' ἔργον καὶ πρόνοιαν ἣν ἔθου.
<soph. aj. 537> τί δῆτ' ἂν ὡς ἐκ τῶνδ' ἂν ὠφελοῖμί σε;
<soph. aj. 538> δός μοι προσειπεῖν αὐτὸν ἐμφανῆ τ' ἰδεῖν.
<soph. aj. 539> καὶ μὴν πέλας γε προσπόλοις φυλάσσεται.
<soph. aj. 540> τί δῆτα μέλλει μὴ οὐ παρουσίαν ἔχειν;
<soph. aj. 541> ὦ παῖ, πατὴρ καλεῖ σε. δεῦρο προσπόλων
<soph. aj. 542> ἄγ' αὐτὸν ὅσπερ χερσὶν εὐθύνων κυρεῖς.
<soph. aj. 543> ἕρποντι φωνεῖς ἢ λελειμμένῳ λόγων;
<soph. aj. 544> καὶ δὴ κομίζει προσπόλων ὅδ' ἐγγύθεν.
<soph. aj. 545> αἶρ' αὐτόν, αἶρε δεῦρο: ταρβήσει γὰρ οὒ
<soph. aj. 546> νεοσφαγῆ που τόνδε προσλεύσσων φόνον,
<soph. aj. 547> εἴπερ δικαίως ἔστ' ἐμὸς τὰ πατρόθεν.
<soph. aj. 548> ἀλλ' αὐτίκ' ὠμοῖς αὐτὸν ἐν νόμοις πατρὸς
<soph. aj. 549> δεῖ πωλοδαμνεῖν κἀξομοιοῦσθαι φύσιν.
<soph. aj. 550> ὦ παῖ, γένοιο πατρὸς εὐτυχέστερος,
<soph. aj. 551> τὰ δ' ἄλλ' ὅμοιος: καὶ γένοι' ἂν οὐ κακός.
<soph. aj. 552> καίτοι σε καὶ νῦν τοῦτό γε ζηλοῦν ἔχω,
<soph. aj. 553> ὁθούνεκ' οὐδὲν τῶνδ' ἐπαισθάνει κακῶν:
<soph. aj. 554> ἐν τῷ φρονεῖν γὰρ μηδὲν ἥδιστος βίος,
<soph. aj. 555> τὸ μὴ φρονεῖν γὰρ κάρτ' ἀνώδυνον κακόν
<soph. aj. 556> ἕως τὸ χαίρειν καὶ τὸ λυπεῖσθαι μάθῃς.
<soph. aj. 557> ὅταν δ' ἵκῃ πρὸς τοῦτο, δεῖ ς' ὅπως πατρὸς
<soph. aj. 558> δείξεις ἐν ἐχθροῖς, οἷος ἐξ οἵου 'τράφης.
<soph. aj. 559> τέως δὲ κούφοις πνεύμασιν βόσκου, νέαν
<soph. aj. 560> ψυχὴν ἀτάλλων, μητρὶ τῇδε χαρμονήν.
<soph. aj. 560> οὔτοι ς' ̓Αχαιῶν, οἶδα, μή τις ὑβρίσῃ
<soph. aj. 561> στυγναῖσι λώβαις, οὐδὲ χωρὶς ὄντ' ἐμοῦ.
<soph. aj. 562> τοῖον πυλωρὸν φύλακα Τεῦκρον ἀμφί σοι
<soph. aj. 563> λείψω τροφῆ τ' ἄοκνον ἔμπα, κεἰ τανῦν
<soph. aj. 564> τηλωπὸς οἰχνεῖ, δυσμενῶν θήραν ἔχων.
<soph. aj. 565> ἀλλ', ἄνδρες ἀσπιστῆρες, ἐνάλιος λεώς,
<soph. aj. 566> ὑμῖν τε κοινὴν τήνδ' ἐπισκήπτω χάριν,
<soph. aj. 567> κείνῳ τ' ἐμὴν ἀγγείλατ' ἐντολήν, ὅπως
<soph. aj. 568> τὸν παῖδα τόνδε πρὸς δόμους ἐμοὺς ἄγων
<soph. aj. 569> Τελαμῶνι δείξει μητρί τ', ̓Εριβοίᾳ λέγω,
<soph. aj. 570> ὥς σφιν γένηται γηροβοσκὸς εἰσαεί,
<soph. aj. 571> μέχρις οὗ μυχοὺς κίχωσι τοῦ κάτω θεοῦ,
<soph. aj. 572> καὶ τἀμὰ τεύχη μήτ' ἀγωνάρχαι τινὲς
<soph. aj. 573> θήσους' ̓Αχαιοῖς μήθ' ὁ λυμεὼν ἐμός.
<soph. aj. 574> ἀλλ' αὐτό μοι σύ, παῖ, λαβὼν ἐπώνυμον,
<soph. aj. 575> Εὐρύσακες, ἴσχε διὰ πολυρράφου στρέφων
<soph. aj. 576> πόρπακος, ἑπτάβοιον ἄρρηκτον σάκος:
<soph. aj. 577> τὰ δ' ἄλλα τεύχη κοίν' ἐμοὶ τεθάψεται.
<soph. aj. 578> ἀλλ' ὡς τάχος τὸν παῖδα τόνδ' ἤδη δέχου
<soph. aj. 579> καὶ δῶμα πάκτου, μηδ' ἐπισκήνους γόους
<soph. aj. 580> δάκρυε: κάρτα τοι φιλοίκτιστον γυνή.
<soph. aj. 581> πύκαζε θᾶσσον: οὐ πρὸς ἰατροῦ σοφοῦ
<soph. aj. 582> θρηνεῖν ἐπῳδὰς πρὸς τομῶντι πήματι.
<soph. aj. 583> δέδοικ' ἀκούων τήνδε τὴν προθυμίαν:
<soph. aj. 584> οὐ γάρ μ' ἀρέσκει γλῶσσά σου τεθηγμένη.
<soph. aj. 585> ὦ δέσποτ' Αἴας, τί ποτε δρασείεις φρενί;
<soph. aj. 586> μὴ κρῖνε, μὴ 'ξέταζε: σωφρονεῖν καλόν.
<soph. aj. 587> οἴμ' ὡς ἀθυμῶ: καί σε πρὸς τοῦ σοῦ τέκνου
<soph. aj. 588> καὶ θεῶν ἱκνοῦμαι, μὴ προδοὺς ἡμᾶς γένῃ.
<soph. aj. 589> ἄγαν γε λυπεῖς: οὐ κάτοισθ' ἐγὼ θεοῖς
<soph. aj. 590> ὡς οὐδὲν ἀρκεῖν εἴμ' ὀφειλέτης ἔτι;    εὔφημα φώνει.    τοῖς ἀκούουσιν λέγε.    σὺ δ' οὐχὶ πείσει;    πόλλ' ἄγαν ἤδη θροεῖς.    ταρβῶ γάρ, ὦναξ.    οὐ ξυνέρξεθ' ὡς τάχος;    πρὸς θεῶν, μαλάσσου.    μῶρά μοι δοκεῖς φρονεῖν,
<soph. aj. 595> εἰ τοὐμὸν ἦθος ἄρτι παιδεύειν νοεῖς.
<soph. aj. 596> ὦ κλεινὰ Σαλαμίς, σὺ μέν που
<soph. aj. 597> ναίεις ἁλίπλακτος, εὐδαίμων,
<soph. aj. 598> πᾶσιν περίφαντος ἀεί:
<soph. aj. 600> ἐγὼ δ' ὁ τλάμων παλαιὸς ἀφ' οὗ χρόνος
<soph. aj. 601> ̓Ιδαῖα μίμνων λειμώνι' ἔπαυλα μηνῶν
<soph. aj. 602> ἀνήριθμος αἰὲν εὐνῶμαι
<soph. aj. 605> χρόνῳ τρυχόμενος,
<soph. aj. 606> κακὰν ἐλπίδ' ἔχων
<soph. aj. 607> ἔτι μέ ποτ' ἀνύσειν
<soph. aj. 608> τὸν ἀπότροπον ἀί̈δηλον ̔́Αιδαν.
<soph. aj. 609> καί μοι δυσθεράπευτος Αἴας
<soph. aj. 610> ξύνεστιν ἔφεδρος, ὤμοι μοι,
<soph. aj. 611> θείᾳ μανίᾳ ξύναυλος:
<soph. aj. 612> ὃν ἐξεπέμψω πρὶν δή ποτε θουρίῳ
<soph. aj. 613> κρατοῦντ' ἐν ̓́Αρει: νῦν δ' αὖ φρενὸς οἰοβώτας
<soph. aj. 615> φίλοις μέγα πένθος ηὕρηται.
<soph. aj. 616> τὰ πρὶν δ' ἔργα χεροῖν
<soph. aj. 617> μεγίστας ἀρετᾶς
<soph. aj. 620> ἄφιλα παρ' ἀφίλοις
<soph. aj. 621> ἔπες' ἔπεσε μελέοις ̓Ατρείδαις.
<soph. aj. 622> ἦ που παλαιᾷ μὲν σύντροφος ἁμέρᾳ,
<soph. aj. 625> λευκῷ δὲ γήρᾳ μάτηρ νιν ὅταν νοσοῦντα
<soph. aj. 626> φρενομόρως ἀκούσῃ,
<soph. aj. 627> αἴλινον αἴλινον
<soph. aj. 628> οὐδ' οἰκτρᾶς γόον ὄρνιθος ἀηδοῦς
<soph. aj. 630> ἥσει δύσμορος, ἀλλ' ὀξυτόνους μὲν ᾠδὰς
<soph. aj. 631> θρηνήσει, χερόπλακτοι δ'
<soph. aj. 632> ἐν στέρνοισι πεσοῦνται
<soph. aj. 633> δοῦποι καὶ πολιᾶς ἄμυγμα χαίτας.
<soph. aj. 635> κρείσσων παρ' ̔́Αιδᾳ κεύθων ὁ νοσῶν μάταν,
<soph. aj. 636> ὃς ἐκ πατρῴας ἥκων γενεᾶς ἄριστος
<soph. aj. 637> πολυπόνων ̓Αχαιῶν,
<soph. aj. 638> οὐκέτι συντρόφοις
<soph. aj. 640> ὀργαῖς ἔμπεδος, ἀλλ' ἐκτὸς ὁμιλεῖ.
<soph. aj. 641> ὦ τλᾶμον πάτερ, οἵαν σε μένει πυθέσθαι
<soph. aj. 642> παιδὸς δύσφορον ἄταν,
<soph. aj. 643> ἃν οὔπω τις ἔθρεψεν
<soph. aj. 645> αἰὼν Αἰακιδᾶν ἄτερθε τοῦδε.
<soph. aj. 646> ἅπανθ' ὁ μακρὸς κἀναρίθμητος χρόνος
<soph. aj. 647> φύει τ' ἄδηλα καὶ φανέντα κρύπτεται:
<soph. aj. 648> κοὐκ ἔστ' ἄελπτον οὐδέν, ἀλλ' ἁλίσκεται
<soph. aj. 649> χὠ δεινὸς ὅρκος χαἰ περισκελεῖς φρένες.
<soph. aj. 650> κἀγὼ γάρ, ὃς τὰ δείν' ἐκαρτέρουν τότε,
<soph. aj. 651> βαφῇ σίδηρος ὣς ἐθηλύνθην στόμα
<soph. aj. 652> πρὸς τῆσδε τῆς γυναικός: οἰκτίρω δέ νιν
<soph. aj. 653> χήραν παρ' ἐχθροῖς παῖδά τ' ὀρφανὸν λιπεῖν.
<soph. aj. 654> ἀλλ' εἶμι πρός τε λουτρὰ καὶ παρακτίους
<soph. aj. 655> λειμῶνας, ὡς ἂν λύμαθ' ἁγνίσας ἐμὰ
<soph. aj. 656> μῆνιν βαρεῖαν ἐξαλύξωμαι θεᾶς:
<soph. aj. 657> μολών τε χῶρον ἔνθ' ἂν ἀστιβῆ κίχω,
<soph. aj. 658> κρύψω τόδ' ἔγχος τοὐμόν, ἔχθιστον βελῶν,
<soph. aj. 659> γαίας ὀρύξας ἔνθα μή τις ὄψεται:
<soph. aj. 660> ἀλλ' αὐτὸ νὺξ ̔́Αιδης τε σῳζόντων κάτω.
<soph. aj. 661> ἐγὼ γὰρ ἐξ οὗ χειρὶ τοῦτ' ἐδεξάμην
<soph. aj. 662> παρ' ̔́Εκτορος δώρημα δυσμενεστάτου,
<soph. aj. 663> οὔπω τι κεδνὸν ἔσχον ̓Αργείων πάρα.
<soph. aj. 664> ἀλλ' ἔστ' ἀληθὴς ἡ βροτῶν παροιμία,
<soph. aj. 665> ἐχθρῶν ἄδωρα δῶρα κοὐκ ὀνήσιμα.
<soph. aj. 666> τοιγὰρ τὸ λοιπὸν εἰσόμεσθα μὲν θεοῖς
<soph. aj. 667> εἴκειν, μαθησόμεσθα δ' ̓Ατρείδας σέβειν.
<soph. aj. 668> ἄρχοντές εἰσιν, ὥσθ' ὑπεικτέον. τί μήν;
<soph. aj. 669> καὶ γὰρ τὰ δεινὰ καὶ τὰ καρτερώτατα
<soph. aj. 670> ἕτοιμ' ὑπείκει: τοῦτο μὲν νιφοστιβεῖς
<soph. aj. 671> χειμῶνες ἐκχωροῦσιν εὐκάρπῳ θέρει:
<soph. aj. 672> ἐξίσταται δὲ νυκτὸς αἰανὴς κύκλος
<soph. aj. 673> τῇ λευκοπώλῳ φέγγος ἡμέρᾳ φλέγειν:
<soph. aj. 674> δεινῶν τ' ἄημα πνευμάτων ἐκοίμισε
<soph. aj. 675> στένοντα πόντον: ἐν δ' ὁ παγκρατὴς ὕπνος
<soph. aj. 676> λύει πεδήσας, οὐδ' ἀεὶ λαβὼν ἔχει.
<soph. aj. 677> ἡμεῖς δὲ πῶς οὐ γνωσόμεσθα σωφρονεῖν;
<soph. aj. 678> ἔγωγ': ἐπίσταμαι γὰρ ἀρτίως ὅτι
<soph. aj. 679> ὅ τ' ἐχθρὸς ἡμῖν ἐς τοσόνδ' ἐχθαρτέος,
<soph. aj. 680> ὡς καὶ φιλήσων αὖθις, ἔς τε τὸν φίλον
<soph. aj. 681> τοσαῦθ' ὑπουργῶν ὠφελεῖν βουλήσομαι,
<soph. aj. 682> ὡς αἰὲν οὐ μενοῦντα: τοῖς πολλοῖσι γὰρ
<soph. aj. 683> βροτῶν ἄπιστός ἐσθ' ἑταιρείας λιμήν.
<soph. aj. 684> ἀλλ' ἀμφὶ μὲν τούτοισιν εὖ σχήσει: σὺ δὲ
<soph. aj. 685> ἔσω θεοῖς ἐλθοῦσα διὰ τάχους, γύναι,
<soph. aj. 686> εὔχου τελεῖσθαι τοὐμὸν ὧν ἐρᾷ κέαρ.
<soph. aj. 687> ὑμεῖς δ', ἑταῖροι, ταὐτὰ τῇδέ μοι τάδε
<soph. aj. 688> τιμᾶτε, Τεύκρῳ τ', ἢν μόλῃ, σημήνατε
<soph. aj. 689> μέλειν μὲν ἡμῶν, εὐνοεῖν δ' ὑμῖν ἅμα.
<soph. aj. 690> ἐγὼ γὰρ εἶμ' ἐκεῖς' ὅποι πορευτέον:
<soph. aj. 691> ὑμεῖς δ' ἃ φράζω δρᾶτε, καὶ τάχ' ἄν μ' ἴσως
<soph. aj. 692> πύθοισθε, κεἰ νῦν δυστυχῶ, σεσωσμένον.
<soph. aj. 693> ἔφριξ' ἔρωτι, περιχαρὴς δ' ἀνεπτόμαν.
<soph. aj. 694> ἰὼ ἰὼ Πὰν Πάν,
<soph. aj. 695> ὦ Πὰν Πὰν ἁλίπλαγκτε, Κυλλανίας χιονοκτύπου
<soph. aj. 696> πετραίας ἀπὸ δειράδος φάνηθ', ὦ
<soph. aj. 697> θεῶν χοροποί' ἄναξ, ὅπως μοι
<soph. aj. 700> Νύσια Κνώσι' ὀρχήματ' αὐτοδαῆ ξυνὼν ἰάψῃς:
<soph. aj. 701> νῦν γὰρ ἐμοὶ μέλει χορεῦσαι.
<soph. aj. 702> ̓Ικαρίων δ' ὑπὲρ πελαγέων μολὼν ἄναξ ̓Απόλλων
<soph. aj. 705> ὁ Δάλιος εὔγνωστος
<soph. aj. 706> ἐμοὶ ξυνείη διὰ παντὸς εὔφρων.
<soph. aj. 707> ἔλυσεν αἰνὸν ἄχος ἀπ' ὀμμάτων ̓́Αρης.
<soph. aj. 708> ἰὼ ἰώ, νῦν αὖ,
<soph. aj. 709> νῦν, ὦ Ζεῦ, πάρα λευκὸν εὐάμερον πελάσαι φάος
<soph. aj. 710> θοᾶν ὠκυάλων νεῶν, ὅτ' Αἴας
<soph. aj. 711> λαθίπονος πάλιν, θεῶν δ' αὖ
<soph. aj. 712> πάνθυτα θέσμι' ἐξήνυς' εὐνομίᾳ σέβων μεγίστᾳ.
<soph. aj. 713> πάνθ' ὁ μέγας χρόνος μαραίνει,
<soph. aj. 715> κοὐδὲν ἀναύδατον φατίσαιμ' ἄν, εὖτέ γ' ἐξ ἀέλπτων
<soph. aj. 716> Αἴας μετανεγνώσθη
<soph. aj. 717> θυμοῦ τ' ̓Ατρείδαις μεγάλων τε νεικέων.
<soph. aj. 718> ἄνδρες φίλοι, τὸ πρῶτον ἀγγεῖλαι θέλω:
<soph. aj. 720> Τεῦκρος πάρεστιν ἄρτι Μυσίων ἀπὸ
<soph. aj. 721> κρημνῶν: μέσον δὲ προσμολὼν στρατήγιον
<soph. aj. 722> κυδάζεται τοῖς πᾶσιν ̓Αργείοις ὁμοῦ.
<soph. aj. 723> στείχοντα γὰρ πρόσωθεν αὐτὸν ἐν κύκλῳ
<soph. aj. 724> μαθόντες ἀμφέστησαν, εἶτ' ὀνείδεσιν
<soph. aj. 725> ἤρασσον ἔνθεν κἄνθεν οὔτις ἔσθ' ὃς οὔ,
<soph. aj. 726> τὸν τοῦ μανέντος κἀπιβουλευτοῦ στρατοῦ
<soph. aj. 727> ξύναιμον ἀποκαλοῦντες, ὡς οὐκ ἀρκέσοι
<soph. aj. 728> τὸ μὴ οὐ πέτροισι πᾶς καταξανθεὶς θανεῖν:
<soph. aj. 729> ὥστ' εἰς τοσοῦτον ἦλθον ὥστε καὶ χεροῖν
<soph. aj. 730> κολεῶν ἐρυστὰ διεπεραιώθη ξίφη.
<soph. aj. 731> λήγει δ' ἔρις δραμοῦσα τοῦ προσωτάτω
<soph. aj. 732> ἀνδρῶν γερόντων ἐν ξυναλλαγῇ λόγου.
<soph. aj. 733> ἀλλ' ἡμὶν Αἴας ποῦ 'στιν, ὡς φράσω τάδε;
<soph. aj. 734> τοῖς κυρίοις γὰρ πάντα χρὴ δηλοῦν λόγον.
<soph. aj. 735> οὐκ ἔνδον, ἀλλὰ φροῦδος ἀρτίως, νέας
<soph. aj. 736> βουλὰς νέοισιν ἐγκαταζεύξας τρόποις.
<soph. aj. 737> ἰοὺ ἰού:
<soph. aj. 738> βραδεῖαν ἡμᾶς ἆρ' ὁ τήνδε τὴν ὁδὸν
<soph. aj. 739> πέμπων ἔπεμψεν ἢ 'φάνην ἐγὼ βραδύς.
<soph. aj. 740> τί δ' ἐστὶ χρείας τῆσδ' ὑπεσπανισμένον;
<soph. aj. 741> τὸν ἄνδρ' ἀπηύδα Τεῦκρος ἔνδοθεν στέγης
<soph. aj. 742> μὴ 'ξω παρήκειν, πρὶν παρὼν αὐτὸς τύχῃ.
<soph. aj. 743> ἀλλ' οἴχεταί τοι, πρὸς τὸ κέρδιστον τραπεὶς
<soph. aj. 744> γνώμης, θεοῖσιν ὡς καταλλαχθῇ χόλου.
<soph. aj. 745> ταῦτ' ἐστὶ τἄπη μωρίας πολλῆς πλέα,
<soph. aj. 746> εἴπερ τι Κάλχας εὖ φρονῶν μαντεύεται.
<soph. aj. 747> ποῖον; τί δ' εἰδὼς τοῦδε πράγματος πάρει;
<soph. aj. 748> τοσοῦτον οἶδα καὶ παρὼν ἐτύγχανον.
<soph. aj. 749> ἐκ γὰρ συνέδρου καὶ τυραννικοῦ κύκλου
<soph. aj. 750> Κάλχας μεταστὰς οἶος ̓Ατρειδῶν δίχα,
<soph. aj. 751> εἰς χεῖρα Τεύκρου δεξιὰν φιλοφρόνως
<soph. aj. 752> θεὶς εἶπε κἀπέσκηψε, παντοίᾳ τέχνῃ
<soph. aj. 753> εἶρξαι κατ' ἦμαρ τοὐμφανὲς τὸ νῦν τόδε
<soph. aj. 754> Αἴανθ' ὑπὸ σκηναῖσι μηδ' ἀφέντ' ἐᾶν,
<soph. aj. 755> εἰ ζῶντ' ἐκεῖνον εἰσιδεῖν θέλοι ποτέ.
<soph. aj. 756> ἐλᾷ γὰρ αὐτὸν τῇδε θἠμέρᾳ μόνῃ
<soph. aj. 757> δίας ̓Αθάνας μῆνις, ὡς ἔφη λέγων.
<soph. aj. 758> τὰ γὰρ περισσὰ κἀνόνητα σώματα
<soph. aj. 759> πίπτειν βαρείαις πρὸς θεῶν δυσπραξίαις
<soph. aj. 760> ἔφασχ' ὁ μάντις, ὅστις ἀνθρώπου φύσιν
<soph. aj. 761> βλαστὼν ἔπειτα μὴ κατ' ἄνθρωπον φρονῇ.
<soph. aj. 762> κεῖνος δ' ἀπ' οἴκων εὐθὺς ἐξορμώμενος
<soph. aj. 763> ἄνους καλῶς λέγοντος ηὑρέθη πατρός.
<soph. aj. 764> ὁ μὲν γὰρ αὐτὸν ἐννέπει: τέκνον, δόρει
<soph. aj. 765> βούλου κρατεῖν μέν, σὺν θεῷ δ' ἀεὶ κρατεῖν.
<soph. aj. 766> ὁ δ' ὑψικόμπως κἀφρόνως ἠμείψατο:
<soph. aj. 767> πάτερ, θεοῖς μὲν κἂν ὁ μηδὲν ὢν ὁμοῦ
<soph. aj. 768> κράτος κατακτήσαιτ': ἐγὼ δὲ καὶ δίχα
<soph. aj. 769> κείνων πέποιθα τοῦτ' ἐπισπάσειν κλέος.
<soph. aj. 770> τοσόνδ' ἐκόμπει μῦθον. εἶτα δεύτερον
<soph. aj. 771> δίας ̓Αθάνας, ἡνίκ' ὀτρύνουσά νιν
<soph. aj. 772> ηὐδᾶτ' ἐπ' ἐχθροῖς χεῖρα φοινίαν τρέπειν,
<soph. aj. 773> τότ' ἀντιφωνεῖ δεινὸν ἄρρητόν τ' ἔπος:
<soph. aj. 774> ἄνασσα, τοῖς ἄλλοισιν ̓Αργείων πέλας
<soph. aj. 775> ἵστω, καθ' ἡμᾶς δ' οὔποτ' ἐκρήξει μάχη.
<soph. aj. 776> τοιοῖσδέ τοι λόγοισιν ἀστεργῆ θεᾶς
<soph. aj. 777> ἐκτήσατ' ὀργήν, οὐ κατ' ἄνθρωπον φρονῶν.
<soph. aj. 778> ἀλλ' εἴπερ ἔστι τῇδε θἠμέρᾳ, τάχ' ἂν
<soph. aj. 779> γενοίμεθ' αὐτοῦ σὺν θεῷ σωτήριοι.
<soph. aj. 780> τοσαῦθ' ὁ μάντις εἶφ': ὁ δ' εὐθὺς ἐξ ἕδρας
<soph. aj. 781> πέμπει με σοὶ φέροντα τάσδ' ἐπιστολὰς
<soph. aj. 782> Τεῦκρος φυλάσσειν. εἰ δ' ἀπεστερήμεθα,
<soph. aj. 783> οὐκ ἔστιν ἁνὴρ κεῖνος, εἰ Κάλχας σοφός.
<soph. aj. 784> ὦ δαί̈α Τέκμησσα, δύσμορον γένος,
<soph. aj. 785> ὅρα μολοῦσα τόνδ' ὁποῖ' ἔπη θροεῖ:
<soph. aj. 786> ξυρεῖ γὰρ ἐν χρῷ τοῦτο μὴ χαίρειν τινά.
<soph. aj. 787> τί μ' αὖ τάλαιναν, ἀρτίως πεπαυμένην
<soph. aj. 788> κακῶν ἀτρύτων, ἐξ ἕδρας ἀνίστατε;
<soph. aj. 789> τοῦδ' εἰσάκουε τἀνδρός, ὡς ἥκει φέρων
<soph. aj. 790> Αἴαντος ἡμῖν πρᾶξιν ἣν ἤλγης' ἐγώ.
<soph. aj. 791> οἴμοι, τί φής, ἄνθρωπε; μῶν ὀλώλαμεν;
<soph. aj. 792> οὐκ οἶδα τὴν σὴν πρᾶξιν, Αἴαντος δ' ὅτι,
<soph. aj. 793> θυραῖος εἴπερ ἐστίν, οὐ θαρσῶ πέρι.
<soph. aj. 794> καὶ μὴν θυραῖος, ὥστε μ' ὠδίνειν τί φής.
<soph. aj. 795> ἐκεῖνον εἴργειν Τεῦκρος ἐξεφίεται
<soph. aj. 796> σκηνῆς ὕπαυλον μηδ' ἀφιέναι μόνον.
<soph. aj. 797> ποῦ δ' ἐστὶ Τεῦκρος, κἀπὶ τῷ λέγει τάδε;
<soph. aj. 798> πάρεστ' ἐκεῖνος ἄρτι: τήνδε δ' ἔξοδον
<soph. aj. 799> ὀλεθρίαν Αἴαντος ἐλπίζει φέρειν.
<soph. aj. 800> οἴμοι τάλαινα, τοῦ ποτ' ἀνθρώπων μαθών;
<soph. aj. 801> τοῦ Θεστορείου μάντεως, καθ' ἡμέραν
<soph. aj. 802> τὴν νῦν, ὅτ' αὐτῷ θάνατον ἢ βίον φέρει.
<soph. aj. 803> οἲ 'γώ, φίλοι, πρόστητ' ἀναγκαίας τύχης,
<soph. aj. 804> καὶ σπεύσαθ', οἱ μὲν Τεῦκρον ἐν τάχει μολεῖν,
<soph. aj. 805> οἱ δ' ἑσπέρους ἀγκῶνας, οἱ δ' ἀντηλίους
<soph. aj. 806> ζητεῖτ' ἰόντες τἀνδρὸς ἔξοδον κακήν.
<soph. aj. 807> ἔγνωκα γὰρ δὴ φωτὸς ἠπατημένη
<soph. aj. 808> καὶ τῆς παλαιᾶς χάριτος ἐκβεβλημένη.
<soph. aj. 809> οἴμοι, τί δράσω, τέκνον; οὐχ ἱδρυτέον:
<soph. aj. 810> ἀλλ' εἶμι κἀγὼ κεῖς' ὅποιπερ ἂν σθένω.
<soph. aj. 811> χωρῶμεν, ἐγκονῶμεν, οὐχ ἕδρας ἀκμὴ
<soph. aj. 812> σῴζειν θέλοντας ἄνδρα γ' ὃς σπεύδῃ θανεῖν.
<soph. aj. 813> χωρεῖν ἕτοιμος, κοὐ λόγῳ δείξω μόνον:
<soph. aj. 814> τάχος γὰρ ἔργου καὶ ποδῶν ἅμ' ἕψεται,
<soph. aj. 815> ὁ μὲν σφαγεὺς ἕστηκεν ᾗ τομώτατος
<soph. aj. 816> γένοιτ' ἄν, εἴ τῳ καὶ λογίζεσθαι σχολή:
<soph. aj. 817> δῶρον μὲν ἀνδρὸς ̔́Εκτορος ξένων ἐμοὶ
<soph. aj. 818> μάλιστα μισηθέντος ἐχθίστου θ' ὁρᾶν:
<soph. aj. 819> πέπηγε δ' ἐν γῇ πολεμίᾳ τῇ Τρῳάδι,
<soph. aj. 820> σιδηροβρῶτι θηγάνῃ νεηκονής:
<soph. aj. 821> ἔπηξα δ' αὐτὸν εὖ περιστείλας ἐγώ,
<soph. aj. 822> εὐνούστατον τῷδ' ἀνδρὶ διὰ τάχους θανεῖν.
<soph. aj. 823> οὕτω μὲν εὐσκευοῦμεν: ἐκ δὲ τῶνδέ μοι
<soph. aj. 824> σὺ πρῶτος, ὦ Ζεῦ, καὶ γὰρ εἰκός, ἄρκεσον.
<soph. aj. 825> αἰτήσομαι δέ ς' οὐ μακρὸν γέρας λαχεῖν.
<soph. aj. 826> πέμψον τιν' ἡμῖν ἄγγελον, κακὴν φάτιν
<soph. aj. 827> Τεύκρῳ φέροντα, πρῶτος ὥς με βαστάσῃ
<soph. aj. 828> πεπτῶτα τῷδε περὶ νεορράντῳ ξίφει,
<soph. aj. 829> καὶ μὴ πρὸς ἐχθρῶν του κατοπτευθεὶς πάρος
<soph. aj. 830> ῥιφθῶ κυσὶν πρόβλητος οἰωνοῖς θ' ἕλωρ.
<soph. aj. 831> τοσαῦτά ς', ὦ Ζεῦ, προστρέπω, καλῶ δ' ἅμα
<soph. aj. 832> πομπαῖον ̔Ερμῆν χθόνιον εὖ με κοιμίσαι,
<soph. aj. 833> ξὺν ἀσφαδάστῳ καὶ ταχεῖ πηδήματι
<soph. aj. 834> πλευρὰν διαρρήξαντα τῷδε φασγάνῳ.
<soph. aj. 835> καλῶ δ' ἀρωγοὺς τὰς ἀεί τε παρθένους
<soph. aj. 836> ἀεί θ' ὁρώσας πάντα τἀν βροτοῖς πάθη,
<soph. aj. 837> σεμνὰς ̓Ερινῦς τανύποδας, μαθεῖν ἐμὲ
<soph. aj. 838> πρὸς τῶν ̓Ατρειδῶν ὡς διόλλυμαι τάλας,
<soph. aj. 839> καί σφας κακοὺς κάκιστα καὶ πανωλέθρους
<soph. aj. 840> ξυναρπάσειαν, ὥσπερ εἰσορῶς' ἐμὲ
<soph. aj. 841> αὐτοσφαγῆ πίπτοντα, τὼς αὐτοσφαγεῖς
<soph. aj. 842> πρὸς τῶν φιλίστων ἐκγόνων ὀλοίατο.
<soph. aj. 843> ἴτ', ὦ ταχεῖαι ποίνιμοί τ' ̓Ερινύες,
<soph. aj. 844> γεύεσθε, μὴ φείδεσθε πανδήμου στρατοῦ:
<soph. aj. 845> σὺ δ', ὦ τὸν αἰπὺν οὐρανὸν διφρηλατῶν
<soph. aj. 846> ̔́Ηλιε, πατρῴαν τὴν ἐμὴν ὅταν χθόνα
<soph. aj. 847> ἴδῃς, ἐπισχὼν χρυσόνωτον ἡνίαν
<soph. aj. 848> ἄγγειλον ἄτας τὰς ἐμὰς μόρον τ' ἐμὸν
<soph. aj. 849> γέροντι πατρὶ τῇ τε δυστήνῳ τροφῷ.
<soph. aj. 850> ἦ που τάλαινα, τήνδ' ὅταν κλύῃ φάτιν,
<soph. aj. 851> ἥσει μέγαν κωκυτὸν ἐν πάσῃ πόλει.
<soph. aj. 852> ἀλλ' οὐδὲν ἔργον ταῦτα θρηνεῖσθαι μάτην,
<soph. aj. 853> ἀλλ' ἀρκτέον τὸ πρᾶγμα σὺν τάχει τινί.
<soph. aj. 854> ὦ Θάνατε Θάνατε, νῦν μ' ἐπίσκεψαι μολών.
<soph. aj. 855> καίτοι σὲ μὲν κἀκεῖ προσαυδήσω ξυνών.
<soph. aj. 856> σὲ δ', ὦ φαεννῆς ἡμέρας τὸ νῦν σέλας,
<soph. aj. 857> καὶ τὸν διφρευτὴν ̔́Ηλιον προσεννέπω,
<soph. aj. 858> πανύστατον δὴ κοὔποτ' αὖθις ὕστερον.
<soph. aj. 859> ὦ φέγγος, ὦ γῆς ἱερὸν οἰκείας πέδον
<soph. aj. 860> Σαλαμῖνος, ὦ πατρῷον ἑστίας βάθρον
<soph. aj. 861> κλειναί τ' ̓Αθῆναι καὶ τὸ σύντροφον γένος
<soph. aj. 862> κρῆναί τε ποταμοί θ' οἵδε, καὶ τὰ Τρωϊκὰ
<soph. aj. 863> πεδία προσαυδῶ, χαίρετ', ὦ τροφῆς ἐμοί:
<soph. aj. 864> τοῦθ' ὑμὶν Αἴας τοὔπος ὕστατον θροεῖ,
<soph. aj. 865> τὰ δ' ἄλλ' ἐν ̔́Αιδου τοῖς κάτω μυθήσομαι.
<soph. aj. 866> πόνος πόνῳ πόνον φέρει.
<soph. aj. 867> πᾷ πᾷ
<soph. aj. 868> πᾷ γὰρ οὐκ ἔβαν ἐγώ;
<soph. aj. 869> κοὐδεὶς ἐπίσταταί με συμμαθεῖν τόπος.
<soph. aj. 870> ἰδού.
<soph. aj. 871> δοῦπον αὖ κλύω τινά.
<soph. aj. 872> ἡμῶν γε ναὸς κοινόπλουν ὁμιλίαν.
<soph. aj. 873> τί οὖν δή;
<soph. aj. 874> πᾶν ἐστίβηται πλευρὸν ἕσπερον νεῶν
<soph. aj. 875> ἔχεις οὖν;
<soph. aj. 876> πόνου γε πλῆθος, κοὐδὲν εἰς ὄψιν πλέον.
<soph. aj. 877> ἀλλ' οὐδὲ μὲν δὴ τὴν ἀφ' ἡλίου βολῶν
<soph. aj. 878> κέλευθον ἁνὴρ οὐδαμοῦ δηλοῖ φανείς.
<soph. aj. 879> τίς ἂν δῆτά μοι, τίς ἂν φιλοπόνων
<soph. aj. 880> ἁλιαδᾶν ἔχων ἀύ̈πνους ἄγρας,
<soph. aj. 883> ἢ τίς ̓Ολυμπιάδων θεᾶν ἢ ῥυτῶν
<soph. aj. 884> Βοσπορίων ποταμῶν, τὸν ὠμόθυμον
<soph. aj. 885> εἴ ποθι πλαζόμενον λεύσσων
<soph. aj. 886> ἀπύοι; σχέτλια γὰρ
<soph. aj. 887> ἐμέ γε τὸν μακρῶν ἀλάταν πόνων
<soph. aj. 888> οὐρίῳ μὴ πελάσαι δρόμῳ,
<soph. aj. 890> ἀλλ' ἀμενηνὸν ἄνδρα μὴ λεύσσειν ὅπου.
<soph. aj. 891> ἰώ μοί μοι.
<soph. aj. 892> τίνος βοὴ πάραυλος ἐξέβη νάπους;
<soph. aj. 893> ἰὼ τλήμων.
<soph. aj. 894> τὴν δουρίληπτον δύσμορον νύμφην ὁρῶ
<soph. aj. 895> Τέκμησσαν, οἴκτῳ, τῷδε συγκεκραμένην.
<soph. aj. 896> ᾤχωκ', ὄλωλα, διαπεπόρθημαι, φίλοι.
<soph. aj. 897> τί δ' ἔστιν;
<soph. aj. 898> Αἴας ὅδ' ἡμῖν ἀρτίως νεοσφαγὴς
<soph. aj. 899> κεῖται, κρυφαίῳ φασγάνῳ περιπτυχής.
<soph. aj. 900> ὤμοι ἐμῶν νόστων:
<soph. aj. 901> ὤμοι, κατέπεφνες, ἄναξ,
<soph. aj. 902> τόνδε συνναύταν, τάλας
<soph. aj. 903> ὦ ταλαίφρων γύναι:
<soph. aj. 905> ὡς ὧδε τοῦδ' ἔχοντος αἰάζειν πάρα.
<soph. aj. 906> τίνος ποτ' ἆρ' ἔπραξε χειρὶ δύσμορος;
<soph. aj. 907> αὐτὸς πρὸς αὑτοῦ, δῆλον: ἐν γάρ οἱ χθονὶ
<soph. aj. 910> πηκτὸν τόδ' ἔγχος περιπετὲς κατηγορεῖ.
<soph. aj. 911> ὤμοι ἐμᾶς ἄτας, οἶος ἄρ' αἱμάχθης, ἄφαρκτος φίλων:
<soph. aj. 912> ἐγὼ δ' ὁ πάντα κωφός, ὁ πάντ' ἄϊδρις, κατημέλησα. πᾷ πᾷ
<soph. aj. 913> κεῖται ὁ δυστράπελος, δυσώνυμος Αἴας;
<soph. aj. 915> οὔτοι θεατός: ἀλλά νιν περιπτυχεῖ
<soph. aj. 916> φάρει καλύψω τῷδε παμπήδην, ἐπεὶ
<soph. aj. 917> οὐδεὶς ἄν, ὅστις καὶ φίλος, τλαίη βλέπειν
<soph. aj. 918> φυσῶντ' ἄνω πρὸς ῥῖνας ἔκ τε φοινίας
<soph. aj. 920> πληγῆς μελανθὲν αἷμ' ἀπ' οἰκείας σφαγῆς.
<soph. aj. 921> οἴμοι, τί δράσω; τίς σε βαστάσει φίλων;
<soph. aj. 922> ποῦ Τεῦκρος; ὡς ἀκμαῖ' ἄν, εἰ βαίη, μόλοι,
<soph. aj. 923> πεπτῶτ' ἀδελφὸν τόνδε συγκαθαρμόσαι.
<soph. aj. 924> ὦ δύσμορ' Αἴας, οἷος ὢν οἵως ἔχεις,
<soph. aj. 925> ὡς καὶ παρ' ἐχθροῖς ἄξιος θρήνων τυχεῖν.
<soph. aj. 926> ἔμελλες, τάλας, ἔμελλες χρόνῳ
<soph. aj. 927> στερεόφρων ἄρ' ἐξανύσσειν κακὰν
<soph. aj. 930> μοῖραν ἀπειρεσίων πόνων. τοῖά μοι
<soph. aj. 931> πάννυχα καὶ φαέθοντ' ἀνεστέναζες
<soph. aj. 932> ὠμόφρων ἐχθοδόπ' ̓Ατρείδαις
<soph. aj. 933> οὐλίῳ σὺν πάθει.
<soph. aj. 934> μέγας ἄρ' ἦν ἐκεῖνος ἄρχων χρόνος
<soph. aj. 935> πημάτων, ἦμος ἀριστόχειρ
<soph. aj. 936> ............ ὅπλων ἔκειτ' ἀγὼν πέρι.
<soph. aj. 937> ἰώ μοί μοι.
<soph. aj. 938> χωρεῖ πρὸς ἧπαρ, οἶδα, γενναία δύη.
<soph. aj. 939> ἰώ μοί μοι.
<soph. aj. 940> οὐδέν ς' ἀπιστῶ καὶ δὶς οἰμῶξαι, γύναι,
<soph. aj. 941> τοιοῦδ' ἀποβλαφθεῖσαν ἀρτίως φίλου.
<soph. aj. 942> σοὶ μὲν δοκεῖν ταῦτ' ἔστ', ἐμοὶ δ' ἄγαν φρονεῖν.
<soph. aj. 943> ξυναυδῶ.
<soph. aj. 944> οἴμοι, τέκνον, πρὸς οἷα δουλείας ζυγὰ
<soph. aj. 945> χωροῦμεν, οἷοι νῷν ἐφεστᾶσιν σκοποί.
<soph. aj. 946> ὤμοι, ἀναλγήτων
<soph. aj. 947> δισσῶν ἐθρόησας ἄναυδ'
<soph. aj. 948> ἔργ' ̓Ατρειδᾶν τῷδ' ἄχει.
<soph. aj. 949> ἀλλ' ἀπείργοι θεός.
<soph. aj. 950> οὐκ ἂν τάδ' ἔστη τῇδε μὴ θεῶν μέτα.
<soph. aj. 951> ἄγαν ὑπερβριθὲς γὰρ ἄχθος ἤνυσαν.
<soph. aj. 952> τοιόνδε μέντοι Ζηνὸς ἡ δεινὴ θεὸς
<soph. aj. 953> Παλλὰς φυτεύει πῆμ' ̓Οδυσσέως χάριν.
<soph. aj. 955> ἦ ῥα κελαινώπαν θυμὸν ἐφυβρίζει πολύτλας ἀνήρ,
<soph. aj. 956> γελᾷ δὲ τοῖσδε μαινομένοις ἄχεσιν πολὺν γέλωτα, φεῦ φεῦ,
<soph. aj. 960> ξύν τε διπλοῖ βασιλῆς κλύοντες ̓Ατρεῖδαι.
<soph. aj. 961> οἱ δ' οὖν γελώντων κἀπιχαιρόντων κακοῖς
<soph. aj. 962> τοῖς τοῦδ': ἴσως τοι, κεἰ βλέποντα μὴ 'πόθουν,
<soph. aj. 963> θανόντ' ἂν οἰμώξειαν ἐν χρείᾳ δορός.
<soph. aj. 964> οἱ γὰρ κακοὶ γνώμαισι τἀγαθὸν χεροῖν
<soph. aj. 965> ἔχοντες οὐκ ἴσασι, πρίν τις ἐκβάλῃ.
<soph. aj. 966> ἐμοὶ πικρὸς τέθνηκεν ἢ κείνοις γλυκύς,
<soph. aj. 967> αὑτῷ δὲ τερπνός: ὧν γὰρ ἠράσθη τυχεῖν
<soph. aj. 968> ἐκτήσαθ' αὑτῷ, θάνατον ὅνπερ ἤθελεν.
<soph. aj. 969> τί δῆτα τοῦδ' ἐπεγγελῷεν ἂν κάτα;
<soph. aj. 970> θεοῖς τέθνηκεν οὗτος, οὐ κείνοισιν, οὔ.
<soph. aj. 971> πρὸς ταῦτ' ̓Οδυσσεὺς ἐν κενοῖς ὑβριζέτω.
<soph. aj. 972> Αἴας γὰρ αὐτοῖς οὐκέτ' ἐστίν, ἀλλ' ἐμοὶ
<soph. aj. 973> λιπὼν ἀνίας καὶ γόους διοίχεται.    ἰώ μοί μοι.
<soph. aj. 975> σίγησον: αὐδὴν γὰρ δοκῶ Τεύκρου κλύειν
<soph. aj. 976> βοῶντος ἄτης τῆσδ' ἐπίσκοπον μέλος.
<soph. aj. 977> ὦ φίλτατ' Αἴας, ὦ ξύναιμον ὄμμ' ἐμοί,
<soph. aj. 978> ἆρ' ἠμπόληκας, ὥσπερ ἡ φάτις κρατεῖ;
<soph. aj. 979> ὄλωλεν ἁνήρ, Τεῦκρε, τοῦτ' ἐπίστασο.
<soph. aj. 980> ὤμοι βαρείας ἆρα τῆς ἐμῆς τύχης.    ὡς ὧδ' ἐχόντων    ὦ τάλας ἐγώ, τάλας.    πάρα στενάζειν.    ὦ περισπερχὲς πάθος.    ἄγαν γε, Τεῦκρε.    φεῦ τάλας: τί γὰρ τέκνον
<soph. aj. 981> τὸ τοῦδε, ποῦ μοι γῆς κυρεῖ τῆς Τρῳάδος;    μόνος παρὰ σκηναῖσιν.    οὐχ ὅσον τάχος
<soph. aj. 982> δῆτ' αὐτὸν ἄξεις δεῦρο, μή τις ὡς κενῆς
<soph. aj. 983> σκύμνον λεαίνης δυσμενῶν ἀναρπάσῃ;
<soph. aj. 984> ἴθ', ἐγκόνει, σύγκαμνε: τοῖς θανοῦσί τοι
<soph. aj. 985> φιλοῦσι πάντες κειμένοις ἐπεγγελᾶν.
<soph. aj. 990> καὶ μὴν ἔτι ζῶν, Τεῦκρε, τοῦδέ σοι μέλειν
<soph. aj. 991> ἐφίεθ' ἁνὴρ κεῖνος, ὥσπερ οὖν μέλει.
<soph. aj. 992> ὦ τῶν ἁπάντων δὴ θεαμάτων ἐμοὶ
<soph. aj. 993> ἄλγιστον ὧν προσεῖδον ὀφθαλμοῖς ἐγώ,
<soph. aj. 994> ὁδός θ' ὁδῶν πασῶν ἀνιάσασα δὴ
<soph. aj. 995> μάλιστα τοὐμὸν σπλάγχνον, ἣν δὴ νῦν ἔβην.
<soph. aj. 996> ὦ φίλτατ' Αἴας, τὸν σὸν ὡς ἐπῃσθόμην
<soph. aj. 997> μόρον διώκων κἀξιχνοσκοπούμενος.
<soph. aj. 998> ὀξεῖα γάρ σου βάξις ὡς θεοῦ τινος
<soph. aj. 999> διῆλθ' ̓Αχαιοὺς πάντας ὡς οἴχει θανών.
<soph. aj. 1000> ἁγὼ κλύων δύστηνος ἐκποδὼν μὲν ὢν
<soph. aj. 1001> ὑπεστέναζον, νῦν δ' ὁρῶν ἀπόλλυμαι.
<soph. aj. 1002> οἴμοι.
<soph. aj. 1003> ἴθ', ἐκκάλυψον, ὡς ἴδω τὸ πᾶν κακόν.
<soph. aj. 1004> ὦ δυσθέατον ὄμμα καὶ τόλμης πικρᾶς,
<soph. aj. 1005> ὅσας ἀνίας μοι κατασπείρας φθίνεις.
<soph. aj. 1006> ποῖ γὰρ μολεῖν μοι δυνατόν, εἰς ποίους βροτούς,
<soph. aj. 1007> τοῖς σοῖς ἀρήξαντ' ἐν πόνοισι μηδαμοῦ;
<soph. aj. 1008> ἦ πού με Τελαμών, σὸς πατὴρ ἐμός θ' ἅμα,
<soph. aj. 1009> δέξαιτ' ἂν εὐπρόσωπος ἵλεώς τ' ἴσως
<soph. aj. 1010> χωροῦντ' ἄνευ σοῦ. πῶς γὰρ οὔχ; ὅτῳ πάρα
<soph. aj. 1011> μηδ' εὐτυχοῦντι μηδὲν ἥδιον γελᾶν.
<soph. aj. 1012> οὗτος τί κρύψει; ποῖον οὐχ ἐρεῖ κακὸν
<soph. aj. 1013> τὸν ἐκ δορὸς γεγῶτα πολεμίου νόθον,
<soph. aj. 1014> τὸν δειλίᾳ προδόντα καὶ κακανδρίᾳ
<soph. aj. 1015> σέ, φίλτατ' Αἴας, ἢ δόλοισιν, ὡς τὰ σὰ
<soph. aj. 1016> κράτη θανόντος καὶ δόμους νέμοιμι σούς.
<soph. aj. 1017> τοιαῦτ' ἀνὴρ δύσοργος, ἐν γήρᾳ βαρύς,
<soph. aj. 1018> ἐρεῖ, πρὸς οὐδὲν εἰς ἔριν θυμούμενος.
<soph. aj. 1019> τέλος δ' ἀπωστὸς γῆς ἀπορριφθήσομαι,
<soph. aj. 1020> δοῦλος λόγοισιν ἀντ' ἐλευθέρου φανείς.
<soph. aj. 1021> τοιαῦτα μὲν κατ' οἶκον: ἐν Τροίᾳ δέ μοι
<soph. aj. 1022> πολλοὶ μὲν ἐχθροί, παῦρα δ' ὠφελήσιμα.
<soph. aj. 1023> καὶ ταῦτα πάντα σοῦ θανόντος ηὑρόμην.
<soph. aj. 1024> οἴμοι, τί δράσω; πῶς ς' ἀποσπάσω πικροῦ:
<soph. aj. 1025> τοῦδ' αἰόλου κνώδοντος, ὦ τάλας, ὑφ' οὗ
<soph. aj. 1026> φονέως ἄρ' ἐξέπνευσας; εἶδες ὡς χρόνῳ
<soph. aj. 1027> ἔμελλέ ς' ̔́Εκτωρ καὶ θανὼν ἀποφθίσειν;
<soph. aj. 1028> σκέψασθε, πρὸς θεῶν, τὴν τύχην δυοῖν βροτοῖν.
<soph. aj. 1029> ̔́Εκτωρ μέν, ᾧ δὴ τοῦδ' ἐδωρήθη πάρα,
<soph. aj. 1030> ζωστῆρι πρισθεὶς ἱππικῶν ἐξ ἀντύγων
<soph. aj. 1031> ἐκνάπτετ' αἰέν, ἔστ' ἀπέψυξεν βίον:
<soph. aj. 1032> οὗτος δ' ἐκείνου τήνδε δωρεὰν ἔχων
<soph. aj. 1033> πρὸς τοῦδ' ὄλωλε θανασίμῳ πεσήματι.
<soph. aj. 1034> ἆρ' οὐκ ̓Ερινὺς τοῦτ' ἐχάλκευσεν ξίφος
<soph. aj. 1035> κἀκεῖνον ̔́Αιδης, δημιουργὸς ἄγριος;
<soph. aj. 1036> ἐγὼ μὲν οὖν καὶ ταῦτα καὶ τὰ πάντ' ἀεὶ
<soph. aj. 1037> φάσκοιμ' ἂν ἀνθρώποισι μηχανᾶν θεούς:
<soph. aj. 1038> ὅτῳ δὲ μὴ τάδ' ἐστὶν ἐν γνώμῃ φίλα,
<soph. aj. 1039> κεῖνός τ' ἐκεῖνα στεργέτω κἀγὼ τάδε.
<soph. aj. 1040> μὴ τεῖνε μακράν, ἀλλ' ὅπως κρύψεις τάφῳ
<soph. aj. 1041> φράζου τὸν ἄνδρα χὤ τι μυθήσει τάχα.
<soph. aj. 1042> βλέπω γὰρ ἐχθρὸν φῶτα, καὶ τάχ' ἂν κακοῖς
<soph. aj. 1043> γελῶν ἃ δὴ κακοῦργος ἐξίκοιτ' ἀνήρ.
<soph. aj. 1044> τίς δ' ἐστὶν ὅντιν' ἄνδρα προσλεύσσεις στρατοῦ;
<soph. aj. 1045> Μενέλαος, ᾧ δὴ τόνδε πλοῦν ἐστείλαμεν.
<soph. aj. 1046> ὁρῶ: μαθεῖν γὰρ ἐγγὺς ὢν οὐ δυσπετής.
<soph. aj. 1047> οὗτος, σὲ φωνῶ τόνδε τὸν νεκρὸν χεροῖν
<soph. aj. 1048> μὴ συγκομίζειν, ἀλλ' ἐᾶν ὅπως ἔχει.
<soph. aj. 1049> τίνος χάριν τοσόνδ' ἀνήλωσας λόγον;
<soph. aj. 1050> δοκοῦντ' ἐμοί, δοκοῦντα δ' ὃς κραίνει στρατοῦ.
<soph. aj. 1051> οὔκουν ἂν εἴποις ἥντιν' αἰτίαν προθείς;
<soph. aj. 1052> ὁθούνεκ' αὐτὸν ἐλπίσαντες οἴκοθεν
<soph. aj. 1053> ἄγειν ̓Αχαιοῖς ξύμμαχόν τε καὶ φίλον,
<soph. aj. 1054> ἐξηύρομεν ζητοῦντες ἐχθίω Φρυγῶν:
<soph. aj. 1055> ὅστις στρατῷ ξύμπαντι βουλεύσας φόνον
<soph. aj. 1056> νύκτωρ ἐπεστράτευσεν, ὡς ἕλοι δόρει:
<soph. aj. 1057> κεἰ μὴ θεῶν τις τήνδε πεῖραν ἔσβεσεν,
<soph. aj. 1058> ἡμεῖς μὲν ἂν τήνδ' ἣν ὅδ' εἴληχεν τύχην
<soph. aj. 1059> θανόντες ἂν προυκείμεθ' αἰσχίστῳ μόρῳ,
<soph. aj. 1060> οὗτος δ' ἂν ἔζη. νῦν δ' ἐνήλλαξεν θεὸς
<soph. aj. 1061> τὴν τοῦδ' ὕβριν πρὸς μῆλα καὶ ποίμνας πεσεῖν.
<soph. aj. 1062> ὧν εἵνεκ' αὐτὸν οὔτις ἔστ' ἀνὴρ σθένων
<soph. aj. 1063> τοσοῦτον ὥστε σῶμα τυμβεῦσαι τάφῳ,
<soph. aj. 1064> ἀλλ' ἀμφὶ χλωρὰν ψάμαθον ἐκβεβλημένος
<soph. aj. 1065> ὄρνισι φορβὴ παραλίοις γενήσεται.
<soph. aj. 1066> πρὸς ταῦτα μηδὲν δεινὸν ἐξάρῃς μένος.
<soph. aj. 1067> εἰ γὰρ βλέποντος μὴ 'δυνήθημεν κρατεῖν,
<soph. aj. 1068> πάντως θανόντος γ' ἄρξομεν, κἂν μὴ θέλῃς,
<soph. aj. 1069> χερσὶν παρευθύνοντες: οὐ γὰρ ἔσθ' ὅπου
<soph. aj. 1070> λόγων γ' ἀκοῦσαι ζῶν ποτ' ἠθέλης' ἐμῶν.
<soph. aj. 1071> καίτοι κακοῦ πρὸς ἀνδρὸς ὄντα δημότην
<soph. aj. 1072> μηδὲν δικαιοῦν τῶν ἐφεστώτων κλύειν.
<soph. aj. 1073> οὐ γάρ ποτ' οὔτ' ἂν ἐν πόλει νόμοι καλῶς
<soph. aj. 1074> φέροιντ' ἄν, ἔνθα μὴ καθεστήκῃ δέος,
<soph. aj. 1075> οὔτ' ἂν στρατός γε σωφρόνως ἄρχοιτ' ἔτι,
<soph. aj. 1076> μηδὲν φόβου πρόβλημα μηδ' αἰδοῦς ἔχων.
<soph. aj. 1077> ἀλλ' ἄνδρα χρή, κἂν σῶμα γεννήσῃ μέγα,
<soph. aj. 1078> δοκεῖν πεσεῖν ἂν κἂν ἀπὸ σμικροῦ κακοῦ.
<soph. aj. 1079> δέος γὰρ ᾧ πρόσεστιν αἰσχύνη θ' ὁμοῦ,
<soph. aj. 1080> σωτηρίαν ἔχοντα τόνδ' ἐπίστασο:
<soph. aj. 1081> ὅπου δ' ὑβρίζειν δρᾶν θ' ἃ βούλεται παρῇ,
<soph. aj. 1082> ταύτην νόμιζε τὴν πόλιν χρόνῳ ποτὲ
<soph. aj. 1083> ἐξ οὐρίων δραμοῦσαν εἰς βυθὸν πεσεῖν.
<soph. aj. 1084> ἀλλ' ἑστάτω μοι καὶ δέος τι καίριον,
<soph. aj. 1085> καὶ μὴ δοκῶμεν δρῶντες ἃν ἡδώμεθα
<soph. aj. 1086> οὐκ ἀντιτίσειν αὖθις ἂν λυπώμεθα.
<soph. aj. 1087> ἕρπει παραλλὰξ ταῦτα. πρόσθεν οὗτος ἦν
<soph. aj. 1088> αἴθων ὑβριστής, νῦν δ' ἐγὼ μέγ' αὖ φρονῶ.
<soph. aj. 1089> καί σοι προφωνῶ τόνδε μὴ θάπτειν, ὅπως
<soph. aj. 1090> μὴ τόνδε θάπτων αὐτὸς εἰς ταφὰς πέσῃς.
<soph. aj. 1091> Μενέλαε, μὴ γνώμας ὑποστήσας σοφὰς
<soph. aj. 1092> εἶτ' αὐτὸς ἐν θανοῦσιν ὑβριστὴς γένῃ.
<soph. aj. 1093> οὐκ ἄν ποτ', ἄνδρες, ἄνδρα θαυμάσαιμ' ἔτι,
<soph. aj. 1094> ὃς μηδὲν ὢν γοναῖσιν εἶθ' ἁμαρτάνει,
<soph. aj. 1095> ὅθ' οἱ δοκοῦντες εὐγενεῖς πεφυκέναι
<soph. aj. 1096> τοιαῦθ' ἁμαρτάνουσιν ἐν λόγοις ἔπη:
<soph. aj. 1097> ἄγ' εἴπ' ἀπ' ἀρχῆς αὖθις, ἦ σὺ φὴς ἄγειν
<soph. aj. 1098> τόνδ' ἄνδρ' ̓Αχαιοῖς δεῦρο σύμμαχον λαβών;
<soph. aj. 1099> οὐκ αὐτὸς ἐξέπλευσεν ὡς αὑτοῦ κρατῶν;
<soph. aj. 1100> ποῦ σὺ στρατηγεῖς τοῦδε; ποῦ δὲ σοὶ λεῶν
<soph. aj. 1101> ἔξεστ' ἀνάσσειν ὧν ὅδ' ἤγαγ' οἴκοθεν;
<soph. aj. 1102> Σπάρτης ἀνάσσων ἦλθες, οὐχ ἡμῶν κρατῶν:
<soph. aj. 1103> οὐδ' ἔσθ' ὅπου σοὶ τόνδε κοσμῆσαι πλέον
<soph. aj. 1104> ἀρχῆς ἔκειτο θεσμὸς ἢ καὶ τῷδε σέ.
<soph. aj. 1105> ὕπαρχος ἄλλων δεῦρ' ἔπλευσας, οὐχ ὅλων
<soph. aj. 1106> στρατηγός, ὥστ' Αἴαντος ἡγεῖσθαί ποτε.
<soph. aj. 1107> ἀλλ' ὧνπερ ἄρχεις ἄρχε καὶ τὰ σέμν' ἔπη
<soph. aj. 1108> κόλαζ' ἐκείνους: τόνδε δ', εἴτε μὴ σὺ φὴς
<soph. aj. 1109> εἴθ' ἅτερος στρατηγός, εἰς ταφὰς ἐγὼ
<soph. aj. 1110> θήσω δικαίως, οὐ τὸ σὸν δείσας στόμα.
<soph. aj. 1111> οὐ γάρ τι τῆς σῆς εἵνεκ' ἐστρατεύσατο
<soph. aj. 1112> γυναικός, ὥσπερ οἱ πόνου πολλοῦ πλέῳ,
<soph. aj. 1113> ἀλλ' εἵνεχ' ὅρκων οἷσιν ἦν ἐνώμοτος,
<soph. aj. 1114> σοῦ δ' οὐδέν: οὐ γὰρ ἠξίου τοὺς μηδένας.
<soph. aj. 1115> πρὸς ταῦτα πλείους δεῦρο κήρυκας λαβὼν
<soph. aj. 1116> καὶ τὸν στρατηγὸν ἧκε, τοῦ δὲ σοῦ ψόφου
<soph. aj. 1117> οὐκ ἂν στραφείην, ἕως ἂν ᾖς οἷός περ εἶ.
<soph. aj. 1118> οὐδ' αὖ τοιαύτην γλῶσσαν ἐν κακοῖς φιλῶ:
<soph. aj. 1119> τὰ σκληρὰ γάρ τοι, κἂν ὑπέρδικ' ᾖ, δάκνει.
<soph. aj. 1120> ὁ τοξότης ἔοικεν οὐ σμικρὸν φρονεῖν.
<soph. aj. 1121> οὐ γὰρ βάναυσον τὴν τέχνην ἐκτησάμην.
<soph. aj. 1122> μέγ' ἄν τι κομπάσειας, ἀσπίδ' εἰ λάβοις.
<soph. aj. 1123> κἂν ψιλὸς ἀρκέσαιμι σοί γ' ὡπλισμένῳ.
<soph. aj. 1124> ἡ γλῶσσά σου τὸν θυμὸν ὡς δεινὸν τρέφει.
<soph. aj. 1125> ξὺν τῷ δικαίῳ γὰρ μέγ' ἔξεστιν φρονεῖν.
<soph. aj. 1126> δίκαια γὰρ τόνδ' εὐτυχεῖν κτείναντά με;
<soph. aj. 1127> κτείναντα; δεινόν γ' εἶπας, εἰ καὶ ζῇς θανών.
<soph. aj. 1128> θεὸς γὰρ ἐκσῴζει με, τῷδε δ' οἴχομαι.
<soph. aj. 1129> μή νυν ἀτίμα θεούς, θεοῖς σεσωσμένος.
<soph. aj. 1130> ἐγὼ γὰρ ἂν ψέξαιμι δαιμόνων νόμους;
<soph. aj. 1131> εἰ τοὺς θανόντας οὐκ ἐᾷς θάπτειν παρών.
<soph. aj. 1132> τούς γ' αὐτὸς αὑτοῦ πολεμίους. οὐ γὰρ καλόν.
<soph. aj. 1133> ἦ σοὶ γὰρ Αἴας πολέμιος προύστη ποτέ;
<soph. aj. 1134> μισοῦντ' ἐμίσει: καὶ σὺ τοῦτ' ἠπίστασο.
<soph. aj. 1135> κλέπτης γὰρ αὐτοῦ ψηφοποιὸς ηὑρέθης.
<soph. aj. 1136> ἐν τοῖς δικασταῖς, κοὐκ ἐμοί, τόδ' ἐσφάλη.
<soph. aj. 1137> πόλλ' ἂν κακῶς λάθρᾳ σὺ κλέψειας κακά.
<soph. aj. 1138> τοῦτ' εἰς ἀνίαν τοὔπος ἔρχεταί τινι.
<soph. aj. 1139> οὐ μᾶλλον, ὡς ἔοικεν, ἢ λυπήσομεν.
<soph. aj. 1140> ἕν σοι φράσω: τόνδ' ἐστὶν οὐχὶ θαπτέον.
<soph. aj. 1141> ἀλλ' ἀντακούσει τοῦτον ὡς τεθάψεται.
<soph. aj. 1142> ἤδη ποτ' εἶδον ἄνδρ' ἐγὼ γλώσσῃ θρασὺν
<soph. aj. 1143> ναύτας ἐφορμήσαντα χειμῶνος τὸ πλεῖν,
<soph. aj. 1144> ᾧ φθέγμ' ἂν οὐκ ἂν ηὗρες, ἡνίκ' ἐν κακῷ
<soph. aj. 1145> χειμῶνος εἴχετ', ἀλλ' ὑφ' εἵματος κρυφεὶς
<soph. aj. 1146> πατεῖν παρεῖχε τῷ θέλοντι ναυτίλων.
<soph. aj. 1147> οὕτω δὲ καὶ σὲ καὶ τὸ σὸν λάβρον στόμα
<soph. aj. 1148> σμικροῦ νέφους τάχ' ἄν τις ἐκπνεύσας μέγας
<soph. aj. 1149> χειμὼν κατασβέσειε τὴν πολλὴν βοήν.
<soph. aj. 1150> ἐγὼ δέ γ' ἄνδρ' ὄπωπα μωρίας πλέων,
<soph. aj. 1151> ὃς ἐν κακοῖς ὕβριζε τοῖσι τῶν πέλας.
<soph. aj. 1152> κᾆτ' αὐτὸν εἰσιδών τις ἐμφερὴς ἐμοὶ
<soph. aj. 1153> ὀργήν θ' ὅμοιος εἶπε τοιοῦτον λόγον:
<soph. aj. 1154> ὤνθρωπε, μὴ δρᾶ τοὺς τεθνηκότας κακῶς:
<soph. aj. 1155> εἰ γὰρ ποήσεις, ἴσθι πημανούμενος.
<soph. aj. 1156> τοιαῦτ' ἄνολβον ἄνδρ' ἐνουθέτει παρών.
<soph. aj. 1157> ὁρῶ δέ τοί νιν, κἄστιν, ὡς ἐμοὶ δοκεῖ,
<soph. aj. 1158> οὐδείς ποτ' ἄλλος ἢ σύ. μῶν ᾐνιξάμην;
<soph. aj. 1159> ἄπειμι: καὶ γὰρ αἰσχρόν, εἰ πύθοιτό τις
<soph. aj. 1160> λόγοις κολάζειν ᾧ βιάζεσθαι πάρα.
<soph. aj. 1161> ἄφερπέ νυν: κἀμοὶ γὰρ αἴσχιστον κλύειν
<soph. aj. 1162> ἀνδρὸς ματαίου φλαῦρ' ἔπη μυθουμένου.
<soph. aj. 1163> ἔσται μεγάλης ἔριδός τις ἀγών.
<soph. aj. 1164> ἀλλ' ὡς δύνασαι, Τεῦκρε, ταχύνας
<soph. aj. 1165> σπεῦσον κοίλην κάπετόν τιν' ἰδεῖν
<soph. aj. 1166> τῷδ', ἔνθα βροτοῖς τὸν ἀείμνηστον
<soph. aj. 1167> τάφον εὐρώεντα καθέξει.
<soph. aj. 1168> καὶ μὴν ἐς αὐτὸν καιρὸν οἵδε πλησίοι
<soph. aj. 1169> πάρεισιν ἀνδρὸς τοῦδε παῖς τε καὶ γυνή,
<soph. aj. 1170> τάφον περιστελοῦντε δυστήνου νεκροῦ.
<soph. aj. 1171> ὦ παῖ, πρόσελθε δεῦρο καὶ σταθεὶς πέλας
<soph. aj. 1172> ἱκέτης ἔφαψαι πατρός, ὅς ς' ἐγείνατο.
<soph. aj. 1173> θάκει δὲ προστρόπαιος ἐν χεροῖν ἔχων
<soph. aj. 1174> κόμας ἐμὰς καὶ τῆσδε καὶ σαυτοῦ τρίτου,
<soph. aj. 1175> ἱκτήριον θησαυρόν. εἰ δέ τις στρατοῦ
<soph. aj. 1176> βίᾳ ς' ἀποσπάσειε τοῦδε τοῦ νεκροῦ,
<soph. aj. 1177> κακὸς κακῶς ἄθαπτος ἐκπέσοι χθονός,
<soph. aj. 1178> γένους ἅπαντος ῥίζαν ἐξημημένος,
<soph. aj. 1179> αὔτως ὅπωσπερ τόνδ' ἐγὼ τέμνω πλόκον.
<soph. aj. 1180> ἔχ' αὐτόν, ὦ παῖ, καὶ φύλασσε, μηδέ σε
<soph. aj. 1181> κινησάτω τις, ἀλλὰ προσπεσὼν ἔχου.
<soph. aj. 1182> ὑμεῖς τε μὴ γυναῖκες ἀντ' ἀνδρῶν πέλας
<soph. aj. 1183> παρέστατ', ἀλλ' ἀρήγετ', ἔστ' ἐγὼ μολὼν
<soph. aj. 1184> τάφου μεληθῶ τῷδε, κἂν μηδεὶς ἐᾷ.
<soph. aj. 1185> τίς ἄρα νέατος ἐς πότε λήξει πολυπλάγκτων ἐτέων ἀριθμός,
<soph. aj. 1186> τὰν ἄπαυστον αἰὲν ἐμοὶ δορυσσοήτων
<soph. aj. 1187> μόχθων ἄταν ἐπάγων
<soph. aj. 1190> ἄν τὰν εὐρώδεα Τρωί̈αν,
<soph. aj. 1191> δύστανον ὄνειδος ̔Ελλάνων;
<soph. aj. 1192> ὄφελε πρότερον αἰθέρα δῦναι μέγαν ἢ τὸν πολύκοινον ̔́Αιδαν
<soph. aj. 1195> κεῖνος ἁνήρ, ὃς στυγερῶν ἔδειξεν ὅπλων
<soph. aj. 1196> ̔́Ελλασιν κοινὸν ̓́Αρη.
<soph. aj. 1197> ἰὼ πόνοι πρόγονοι πόνων:
<soph. aj. 1198> κεῖνος γὰρ ἔπερσεν ἀνθρώπους.
<soph. aj. 1199> ἐκεῖνος οὔτε στεφάνων
<soph. aj. 1200> οὔτε βαθεῖαν κυλίκων
<soph. aj. 1201> νεῖμεν ἐμοὶ τέρψιν ὁμιλεῖν,
<soph. aj. 1202> οὔτε γλυκὺν αὐλῶν ὄτοβον,
<soph. aj. 1203> δύσμορος, οὔτ' ἐννυχίαν
<soph. aj. 1204> τέρψιν ἰαύειν.
<soph. aj. 1205> ἐρώτων δ' ἐρώτων ἀπέπαυσεν, ὤμοι.
<soph. aj. 1206> κεῖμαι δ', ἀμέριμνος οὕτως,
<soph. aj. 1207> ἀεὶ πυκιναῖς δρόσοις
<soph. aj. 1208> τεγγόμενος κόμας,
<soph. aj. 1210> λυγρᾶς μνήματα Τροίας.
<soph. aj. 1211> καὶ πρὶν μὲν αἰὲν νυχίου
<soph. aj. 1212> δείματος ἦν μοι προβολὰ
<soph. aj. 1213> καὶ βελέων θούριος Αἴας:
<soph. aj. 1214> νῦν δ' οὗτος ἀνεῖται στυγερῷ
<soph. aj. 1215> δαίμονι: τίς μοι, τίς ἔτ' οὖν
<soph. aj. 1216> τέρψις ἐπέσται;
<soph. aj. 1217> γενοίμαν ἵν' ὑλᾶεν ἔπεστι πόντου
<soph. aj. 1218> πρόβλημ' ἁλίκλυστον, ἄκραν
<soph. aj. 1220> ὑπὸ πλάκα Σουνίου,
<soph. aj. 1221> τὰς ἱερὰς ὅπως
<soph. aj. 1222> προσείποιμεν ̓Αθάνας.
<soph. aj. 1223> καὶ μὴν ἰδὼν ἔσπευσα τὸν στρατηλάτην
<soph. aj. 1224> ̓Αγαμέμνον' ἡμῖν δεῦρο τόνδ' ὁρμώμενον:
<soph. aj. 1225> δῆλος δέ μοὐστὶ σκαιὸν ἐκλύσων στόμα.
<soph. aj. 1226> σὲ δὴ τὰ δεινὰ ῥήματ' ἀγγέλλουσί μοι
<soph. aj. 1227> τλῆναι καθ' ἡμῶν ὧδ' ἀνοιμωκτὶ χανεῖν;
<soph. aj. 1228> σέ τοι, τὸν ἐκ τῆς αἰχμαλωτίδος λέγω,
<soph. aj. 1229> ἦ που τραφεὶς ἂν μητρὸς εὐγενοῦς ἄπο
<soph. aj. 1230> ὑψήλ' ἐκόμπεις κἀπ' ἄκρων ὡδοιπόρεις,
<soph. aj. 1231> ὅτ' οὐδὲν ὢν τοῦ μηδὲν ἀντέστης ὕπερ,
<soph. aj. 1232> κοὔτε στρατηγοὺς οὔτε ναυάρχους μολεῖν
<soph. aj. 1233> ἡμᾶς ̓Αχαιῶν οὐδὲ σοῦ διωμόσω
<soph. aj. 1234> ἀλλ' αὐτὸς ἄρχων, ὡς σὺ φής, Αἴας ἔπλει.
<soph. aj. 1235> ταῦτ' οὐκ ἀκούειν μεγάλα πρὸς δούλων κακά;
<soph. aj. 1236> ποίου κέκραγας ἀνδρὸς ὧδ' ὑπέρφρονα;
<soph. aj. 1237> ποῖ βάντος ἢ ποῦ στάντος οὗπερ οὐκ ἐγώ;
<soph. aj. 1238> οὐκ ἆρ' ̓Αχαιοῖς ἄνδρες εἰσὶ πλὴν ὅδε;
<soph. aj. 1239> πικροὺς ἔοιγμεν τῶν ̓Αχιλλείων ὅπλων
<soph. aj. 1240> ἀγῶνας ̓Αργείοισι κηρῦξαι τότε,
<soph. aj. 1241> εἰ πανταχοῦ φανούμεθ' ἐκ Τεύκρου κακοί,
<soph. aj. 1242> κοὐκ ἀρκέσει ποθ' ὑμὶν οὐδ' ἡσσημένοις
<soph. aj. 1243> εἴκειν ἃ τοῖς πολλοῖσιν ἤρεσκεν κριταῖς,
<soph. aj. 1244> ἀλλ' αἰὲν ἡμᾶς ἢ κακοῖς βαλεῖτέ που
<soph. aj. 1245> ἢ σὺν δόλῳ κεντήσεθ' οἱ λελειμμένοι.
<soph. aj. 1246> ἐκ τῶνδε μέντοι τῶν τρόπων οὐκ ἄν ποτε
<soph. aj. 1247> κατάστασις γένοιτ' ἂν οὐδενὸς νόμου,
<soph. aj. 1248> εἰ τοὺς δίκῃ νικῶντας ἐξωθήσομεν
<soph. aj. 1249> καὶ τοὺς ὄπισθεν εἰς τὸ πρόσθεν ἄξομεν.
<soph. aj. 1250> ἀλλ' εἰρκτέον τάδ' ἐστίν: οὐ γὰρ οἱ πλατεῖς
<soph. aj. 1251> οὐδ' εὐρύνωτοι φῶτες ἀσφαλέστατοι,
<soph. aj. 1252> ἀλλ' οἱ φρονοῦντες εὖ κρατοῦσι πανταχοῦ.
<soph. aj. 1253> μέγας δὲ πλευρὰ βοῦς ὑπὸ σμικρᾶς ὅμως
<soph. aj. 1254> μάστιγος ὀρθὸς εἰς ὁδὸν πορεύεται.
<soph. aj. 1255> καὶ σοὶ προσέρπον τοῦτ' ἐγὼ τὸ φάρμακον
<soph. aj. 1256> ὁρῶ τάχ', εἰ μὴ νοῦν κατακτήσει τινά:
<soph. aj. 1257> ὃς ἀνδρὸς οὐκέτ' ὄντος, ἀλλ' ἤδη σκιᾶς,
<soph. aj. 1258> θαρσῶν ὑβρίζεις κἀξελευθεροστομεῖς.
<soph. aj. 1259> οὐ σωφρονήσεις; οὐ μαθὼν ὃς εἶ φύσιν
<soph. aj. 1260> ἄλλον τιν' ἄξεις ἄνδρα δεῦρ' ἐλεύθερον,
<soph. aj. 1261> ὅστις πρὸς ἡμᾶς ἀντὶ σοῦ λέξει τὰ σά;
<soph. aj. 1262> σοῦ γὰρ λέγοντος οὐκέτ' ἂν μάθοιμ' ἐγώ:
<soph. aj. 1263> τὴν βάρβαρον γὰρ γλῶσσαν οὐκ ἐπαί̈ω.
<soph. aj. 1264> εἴθ' ὑμὶν ἀμφοῖν νοῦς γένοιτο σωφρονεῖν:
<soph. aj. 1265> τούτου γὰρ οὐδὲν σφῷν ἔχω λῷον φράσαι.
<soph. aj. 1266> φεῦ: τοῦ θανόντος ὡς ταχεῖά τις βροτοῖς
<soph. aj. 1267> χάρις διαρρεῖ καὶ προδοῦς' ἁλίσκεται,
<soph. aj. 1268> εἰ σοῦ γ' ὅδ' ἁνὴρ οὐδ' ἐπὶ σμικρῶν λόγων,
<soph. aj. 1269> Αἴας, ἔτ' ἴσχει μνῆστιν, οὗ σὺ πολλάκις
<soph. aj. 1270> τὴν σὴν προτείνων προύκαμες ψυχὴν δόρει.
<soph. aj. 1271> ἀλλ' οἴχεται δὴ πάντα ταῦτ' ἐρριμμένα.
<soph. aj. 1272> ὦ πολλὰ λέξας ἄρτι κἀνόητ' ἔπη,
<soph. aj. 1273> οὐ μνημονεύεις οὐκέτ' οὐδέν, ἡνίκα
<soph. aj. 1274> ἑρκέων ποθ' ὑμᾶς οὗτος ἐγκεκλῃμένους,
<soph. aj. 1275> ἤδη τὸ μηδὲν ὄντας, ἐν τροπῇ δορὸς
<soph. aj. 1276> ἐρρύσατ' ἐλθὼν μοῦνος, ἀμφὶ μὲν νεῶν
<soph. aj. 1277> ἄκροισιν ἤδη ναυτικοῖς ἑδωλίοις
<soph. aj. 1278> πυρὸς φλέγοντος, εἰς δὲ ναυτικὰ σκάφη
<soph. aj. 1279> πηδῶντος ἄρδην ̔́Εκτορος τάφρων ὕπερ;
<soph. aj. 1280> τίς ταῦτ' ἀπεῖρξεν; οὐχ ὅδ' ἦν ὁ δρῶν τάδε,
<soph. aj. 1281> ὃν οὐδαμοῦ φής, οὗ σὺ μή, βῆναι ποδί;
<soph. aj. 1282> ἆρ' ὑμὶν οὗτος ταῦτ' ἔδρασεν ἔνδικα;
<soph. aj. 1283> χὤτ' αὖθις αὐτὸς ̔́Εκτορος μόνος μόνου
<soph. aj. 1284> λαχών τε κἀκέλευστος ἦλθ' ἐναντίος,
<soph. aj. 1285> οὐ δραπέτην τὸν κλῆρον ἐς μέσον καθείς,
<soph. aj. 1286> ὑγρᾶς ἀρούρας βῶλον, ἀλλ' ὃς εὐλόφου
<soph. aj. 1287> κυνῆς ἔμελλε πρῶτος ἅλμα κουφιεῖν;
<soph. aj. 1288> ὅδ' ἦν ὁ πράσσων ταῦτα, σὺν δ' ἐγὼ παρών,
<soph. aj. 1289> ὁ δοῦλος, οὑκ τῆς βαρβάρου μητρὸς γεγώς.
<soph. aj. 1290> δύστηνε, ποῖ βλέπων ποτ' αὐτὰ καὶ θροεῖς;
<soph. aj. 1291> οὐκ οἶσθα σοῦ πατρὸς μὲν ὃς προύφυ πατὴρ
<soph. aj. 1292> ἀρχαῖον ὄντα Πέλοπα βάρβαρον Φρύγα;
<soph. aj. 1293> ̓Ατρέα δ', ὃς αὖ ς' ἔσπειρε δυσσεβέστατον,
<soph. aj. 1294> προθέντ' ἀδελφῷ δεῖπνον οἰκείων τέκνων;
<soph. aj. 1295> αὐτὸς δὲ μητρὸς ἐξέφυς Κρήσσης, ἐφ' ᾗ
<soph. aj. 1296> λαβὼν ἐπακτὸν ἄνδρ' ὁ φιτύσας πατὴρ
<soph. aj. 1297> ἐφῆκεν ἐλλοῖς ἰχθύσιν διαφθοράν.
<soph. aj. 1298> τοιοῦτος ὢν τοιῷδ' ὀνειδίζεις σποράν;
<soph. aj. 1299> ὃς ἐκ πατρὸς μέν εἰμι Τελαμῶνος γεγώς,
<soph. aj. 1300> ὅστις στρατοῦ τὰ πρῶτ' ἀριστεύσας ἐμὴν
<soph. aj. 1301> ἴσχει ξύνευνον μητέρ', ἣ φύσει μὲν ἦν
<soph. aj. 1302> βασίλεια, Λαομέδοντος: ἔκκριτον δέ νιν
<soph. aj. 1303> δώρημα κείνῳ 'δωκεν ̓Αλκμήνης γόνος.
<soph. aj. 1304> ἆρ' ὧδ' ἄριστος ἐξ ἀριστέοιν δυοῖν
<soph. aj. 1305> βλαστὼν ἂν αἰσχύνοιμι τοὺς πρὸς αἵματος,
<soph. aj. 1306> οὓς νῦν σὺ τοιοῖσδ' ἐν πόνοισι κειμένους
<soph. aj. 1307> ὠθεῖς ἀθάπτους, οὐδ' ἐπαισχύνει λέγων;
<soph. aj. 1308> εὖ νυν τόδ' ἴσθι, τοῦτον εἰ βαλεῖτέ που,
<soph. aj. 1309> βαλεῖτε χἠμᾶς τρεῖς ὁμοῦ συγκειμένους.
<soph. aj. 1310> ἐπεὶ καλόν μοι τοῦδ' ὑπερπονουμένῳ
<soph. aj. 1311> θανεῖν προδήλως μᾶλλον ἢ τῆς σῆς ὑπὲρ
<soph. aj. 1312> γυναικός, ἢ τοῦ σοῦ γ' ὁμαίμονος λέγω;
<soph. aj. 1313> πρὸς ταῦθ' ὅρα μὴ τοὐμόν, ἀλλὰ καὶ τὸ σόν:
<soph. aj. 1314> ὡς εἴ με πημανεῖς τι, βουλήσει ποτὲ
<soph. aj. 1315> καὶ δειλὸς εἶναι μᾶλλον ἢ 'ν ἐμοὶ θρασύς.
<soph. aj. 1316> ἄναξ, ̓Οδυσσεῦ, καιρὸν ἴσθ' ἐληλυθώς,
<soph. aj. 1317> εἰ μὴ ξυνάψων, ἀλλὰ συλλύσων πάρει.
<soph. aj. 1318> τί δ' ἔστιν, ἄνδρες; τηλόθεν γὰρ ᾐσθόμην
<soph. aj. 1319> βοὴν ̓Ατρειδῶν τῷδ' ἐπ' ἀλκίμῳ νεκρῷ.
<soph. aj. 1320> οὐ γὰρ κλύοντές ἐσμεν αἰσχίστους λόγους,
<soph. aj. 1321> ἄναξ ̓Οδυσσεῦ, τοῦδ' ὑπ' ἀνδρὸς ἀρτίως;
<soph. aj. 1322> ποίους; ἐγὼ γὰρ ἀνδρὶ συγγνώμην ἔχω
<soph. aj. 1323> κλύοντι φλαῦρα συμβαλεῖν ἔπη κακά.
<soph. aj. 1324> ἤκουσεν αἰσχρά: δρῶν γὰρ ἦν τοιαῦτά με.
<soph. aj. 1325> τί γάρ ς' ἔδρασεν, ὥστε καὶ βλάβην ἔχειν;
<soph. aj. 1326> οὔ φης' ἐάσειν τόνδε τὸν νεκρὸν ταφῆς
<soph. aj. 1327> ἄμοιρον, ἀλλὰ πρὸς βίαν θάψειν ἐμοῦ.
<soph. aj. 1328> ἔξεστιν οὖν εἰπόντι τἀληθῆ φίλῳ
<soph. aj. 1329> σοὶ μηδὲν ἧσσον ἢ πάρος ξυνηρετεῖν;
<soph. aj. 1330> εἴπ': ἦ γὰρ εἴην οὐκ ἂν εὖ φρονῶν, ἐπεὶ
<soph. aj. 1331> φίλον ς' ἐγὼ μέγιστον ̓Αργείων νέμω.
<soph. aj. 1332> ἄκουέ νυν. τὸν ἄνδρα τόνδε πρὸς θεῶν
<soph. aj. 1333> μὴ τλῇς ἄθαπτον ὧδ' ἀναλγήτως βαλεῖν:
<soph. aj. 1334> μηδ' ἡ βία σε μηδαμῶς νικησάτω
<soph. aj. 1335> τοσόνδε μισεῖν ὥστε τὴν δίκην πατεῖν.
<soph. aj. 1336> κἀμοὶ γὰρ ἦν ποθ' οὗτος ἔχθιστος στρατοῦ,
<soph. aj. 1337> ἐξ οὗ 'κράτησα τῶν ̓Αχιλλείων ὅπλων,
<soph. aj. 1338> ἀλλ' αὐτὸν ἔμπας ὄντ' ἐγὼ τοιόνδ' ἐμοὶ
<soph. aj. 1339> οὐκ ἀντατιμάσαιμ' ἄν, ὥστε μὴ λέγειν
<soph. aj. 1340> ἕν' ἄνδρ' ἰδεῖν ἄριστον ̓Αργείων, ὅσοι
<soph. aj. 1341> Τροίαν ἀφικόμεσθα, πλὴν ̓Αχιλλέως.
<soph. aj. 1342> ὥστ' οὐκ ἂν ἐνδίκως γ' ἀτιμάζοιτό σοι:
<soph. aj. 1343> οὐ γάρ τι τοῦτον, ἀλλὰ τοὺς θεῶν νόμους
<soph. aj. 1344> φθείροις ἄν. ἄνδρα δ' οὐ δίκαιον, εἰ θάνοι,
<soph. aj. 1345> βλάπτειν τὸν ἐσθλόν, οὐδ' ἐὰν μισῶν κυρῇς.
<soph. aj. 1346> σὺ ταῦτ', ̓Οδυσσεῦ, τοῦδ' ὑπερμαχεῖς ἐμοί;
<soph. aj. 1347> ἔγωγ': ἐμίσουν δ', ἡνίκ' ἦν μισεῖν καλόν.
<soph. aj. 1348> οὐ γὰρ θανόντι καὶ προσεμβῆναί σε χρή;
<soph. aj. 1349> μὴ χαῖρ', ̓Ατρείδη, κέρδεσιν τοῖς μὴ καλοῖς.
<soph. aj. 1350> τόν τοι τύραννον εὐσεβεῖν οὐ ῥᾴδιον.
<soph. aj. 1351> ἀλλ' εὖ λέγουσι τοῖς φίλοις τιμὰς νέμειν.
<soph. aj. 1352> κλύειν τὸν ἐσθλὸν ἄνδρα χρὴ τῶν ἐν τέλει.
<soph. aj. 1353> παῦσαι: κρατεῖς τοι τῶν φίλων νικώμενος.
<soph. aj. 1354> μέμνης' ὁποίῳ φωτὶ τὴν χάριν δίδως.
<soph. aj. 1355> ὅδ' ἐχθρὸς ἁνήρ, ἀλλὰ γενναῖός ποτ' ἦν.
<soph. aj. 1356> τί ποτε ποήσεις; ἐχθρὸν ὧδ' αἰδεῖ νέκυν;
<soph. aj. 1357> νικᾷ γὰρ ἁρετή με τῆς ἔχθρας πολύ.
<soph. aj. 1358> τοιοίδε μέντοι φῶτες ἔμπληκτοι βροτῶν.
<soph. aj. 1359> ἦ κάρτα πολλοὶ νῦν φίλοι καὖθις πικροί.
<soph. aj. 1360> τοιούσδ' ἐπαινεῖς δῆτα σὺ κτᾶσθαι φίλους;
<soph. aj. 1361> σκληρὰν ἐπαινεῖν οὐ φιλῶ ψυχὴν ἐγώ.
<soph. aj. 1362> ἡμᾶς σὺ δειλοὺς τῇδε θἠμέρᾳ φανεῖς.
<soph. aj. 1363> ἄνδρας μὲν οὖν ̔́Ελλησι πᾶσιν ἐνδίκους.
<soph. aj. 1364> ἄνωγας οὖν με τὸν νεκρὸν θάπτειν ἐᾶν;
<soph. aj. 1365> ἔγωγε: καὶ γὰρ αὐτὸς ἐνθάδ' ἵξομαι.
<soph. aj. 1366> ἦ πάνθ' ὅμοια πᾶς ἀνὴρ αὑτῷ πονεῖ.
<soph. aj. 1367> τῷ γάρ με μᾶλλον εἰκὸς ἢ 'μαυτῷ πονεῖν;
<soph. aj. 1368> σὸν ἆρα τοὔργον, οὐκ ἐμὸν κεκλήσεται.
<soph. aj. 1369> ὡς ἂν ποήσῃς, πανταχῇ χρηστός γ' ἔσει.
<soph. aj. 1370> ἀλλ' εὖ γε μέντοι τοῦτ' ἐπίστας' ὡς ἐγὼ
<soph. aj. 1371> σοὶ μὲν νέμοιμ' ἂν τῆσδε καὶ μείζω χάριν,
<soph. aj. 1372> οὗτος δὲ κἀκεῖ κἀνθάδ' ὢν ἔμοιγ' ὁμῶς
<soph. aj. 1373> ἔχθιστος ἔσται: σοὶ δὲ δρᾶν ἔξεσθ' ἃ χρῇς.
<soph. aj. 1374> ὅστις ς', ̓Οδυσσεῦ, μὴ λέγει γνώμῃ σοφὸν
<soph. aj. 1375> φῦναι, τοιοῦτον ὄντα, μῶρός ἐστ' ἀνήρ.
<soph. aj. 1376> καὶ νῦν γε Τεύκρῳ τἀπὸ τοῦδ' ἀγγέλλομαι,
<soph. aj. 1377> ὅσον τότ' ἐχθρὸς ἦ, τοσόνδ' εἶναι φίλος.
<soph. aj. 1378> καὶ τὸν θανόντα τόνδε συνθάπτειν θέλω
<soph. aj. 1379> καὶ ξυμπονεῖν καὶ μηδὲν ἐλλείπειν ὅσων
<soph. aj. 1380> χρὴ τοῖς ἀρίστοις ἀνδράσιν πονεῖν βροτούς.
<soph. aj. 1381> ἄριστ' ̓Οδυσσεῦ, πάντ' ἔχω ς' ἐπαινέσαι
<soph. aj. 1382> λόγοισι, καί μ' ἔψευσας ἐλπίδος πολύ.
<soph. aj. 1383> τούτῳ γὰρ ὢν ἔχθιστος ̓Αργείων ἀνὴρ
<soph. aj. 1384> μόνος παρέστης χερσίν, οὐδ' ἔτλης παρὼν
<soph. aj. 1385> θανόντι τῷδε ζῶν ἐφυβρίσαι μέγα,
<soph. aj. 1386> ὡς ὁ στρατηγὸς οὑπιβρόντητος μολὼν
<soph. aj. 1387> αὐτός τε χὠ ξύναιμος ἠθελησάτην
<soph. aj. 1388> λωβητὸν αὐτὸν ἐκβαλεῖν ταφῆς ἄτερ.
<soph. aj. 1390> τοιγάρ σφ' ̓Ολύμπου τοῦδ' ὁ πρεσβεύων πατὴρ
<soph. aj. 1391> μνήμων τ' ̓Ερινὺς καὶ τελεσφόρος Δίκη
<soph. aj. 1392> κακοὺς κακῶς φθείρειαν, ὥσπερ ἤθελον
<soph. aj. 1393> τὸν ἄνδρα λώβαις ἐκβαλεῖν ἀναξίως.
<soph. aj. 1394> σὲ δ', ὦ γεραιοῦ σπέρμα Λαέρτου πατρός,
<soph. aj. 1395> τάφου μὲν ὀκνῶ τοῦδ' ἐπιψαύειν ἐᾶν,
<soph. aj. 1396> μὴ τῷ θανόντι τοῦτο δυσχερὲς ποιῶ:
<soph. aj. 1397> τὰ δ' ἄλλα καὶ ξύμπρασσε, κεἴ τινα στρατοῦ
<soph. aj. 1398> θέλεις κομίζειν, οὐδὲν ἄλγος ἕξομεν.
<soph. aj. 1399> ἐγὼ δὲ τἄλλα πάντα πορσυνῶ: σὺ δὲ
<soph. aj. 1400> ἀνὴρ καθ' ἡμᾶς ἐσθλὸς ὢν ἐπίστασο.
<soph. aj. 1400> ἀλλ' ἤθελον μέν: εἰ δὲ μή 'στί σοι φίλον
<soph. aj. 1401> πράσσειν τάδ' ἡμᾶς, εἶμ' ἐπαινέσας τὸ σόν.
<soph. aj. 1402> ἅλις: ἤδη γὰρ πολὺς ἐκτέταται
<soph. aj. 1403> χρόνος. ἀλλ' οἱ μὲν κοίλην κάπετον
<soph. aj. 1404> χερσὶ ταχύνατε, τοὶ δ' ὑψίβατον
<soph. aj. 1405> τρίποδ' ἀμφίπυρον λουτρῶν ὁσίων
<soph. aj. 1406> θέσθ' ἐπίκαιρον:
<soph. aj. 1407> μία δ' ἐκ κλισίας ἀνδρῶν ἴλη
<soph. aj. 1408> τὸν ὑπασπίδιον κόσμον φερέτω.
<soph. aj. 1410> παῖ, σὺ δὲ πατρός γ', ὅσον ἰσχύεις,
<soph. aj. 1411> φιλότητι θιγὼν πλευρὰς σὺν ἐμοὶ
<soph. aj. 1412> τάσδ' ἐπικούφιζ': ἔτι γὰρ θερμαὶ
<soph. aj. 1413> σύριγγες ἄνω φυσῶσι μέλαν
<soph. aj. 1414> μένος. ἀλλ' ἄγε πᾶς, φίλος ὅστις ἀνὴρ
<soph. aj. 1415> φησὶ παρεῖναι, σούσθω, βάτω,
<soph. aj. 1416> τῷδ' ἀνδρὶ πονῶν τῷ πάντ' ἀγαθῷ
<soph. aj. 1417> κοὐδενί πω λῴονι θνητῶν
<soph. aj. 1418> Αἴαντος, ὅτ' ἦν, τότε φωνῶ.
<soph. aj. 1419> ἦ πολλὰ βροτοῖς ἔστιν ἰδοῦσιν
<soph. aj. 1420> γνῶναι: πρὶν ἰδεῖν δ' οὐδεὶς μάντις
<soph. aj. 1421> τῶν μελλόντων, ὅ τι πράξει.
